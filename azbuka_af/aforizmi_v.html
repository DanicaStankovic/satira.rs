<!DOCTYPE html>
<html lang="sr-RS">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="САТИРА је сајт намењен љубитељима хумора и сатире. Овде су поређани афоризми из области чији назив почиње словом В, а које је написао Живко Кулић.">
    <title>ЖИВКО КУЛИЋ: АФОРИЗМИ НА СЛОВО В</title>
    <link rel="stylesheet" type="text/css" href="../css/styles.css">
    <link rel="icon" href="../img/logo-ZK.png">
  </head>
  <body>
  	<header>
      <a href="../index.html" class="header-logo"><img src="../img/logo-ZK.png" alt="ЖК" width="90" height="70"></a>
      <p>САТИРА</p>
  	</header>
    <nav>
      <ul class="navbar">
        <li><a href="../index.html">ПОЧЕТНА</a></li>
        <li><a href="../antiposlovice.html">АНТИПОСЛОВИЦЕ</a></li>
        <li><a href="../aforizmi.html"style="background-color: #ececec; color: #C19D2B; font-size: 18px; height: 33px; box-sizing: border-box;">АФОРИЗМИ</a></li>
        <li><a href="../izdanja.html">ИЗДАЊА</a></li>
        <li><a href="../dogadjaji.html">ДОГАЂАЈИ</a></li>
        <li><a href="../o_autoru.html">О АУТОРУ</a></li>
      </ul>
    </nav>
    <main>
      <section>
        <article>
          <h1>АФОРИЗМИ НА СЛОВО В</h1><br>
          <a href="#veliki">ВЕЛИКИ И МАЛИ (МОЋ И НЕМОЋ)</a><br>
          <a href="#verski">ВЕРСКИ АФОРИЗМИ</a><br>
          <a href="#vlada">ВЛАДА</a><br>
          <a href="#Vlast">ВЛАСТ</a><br>
          <a href="#vlast_i_narod">ВЛАСТ И НАРОД</a><br>
          <a href="#vlast_i_opozicija">ВЛАСТ И ОПОЗИЦИЈА</a><br>
          <a href="#vlast_narod">ВЛАСТ, НАРОД И ОПОЗИЦИЈА</a><br>
          <a href="#vojvodina">ВОЈВОДИНА</a><br>
          <a href="#vođa">ВОЂА</a><br>
          <a href="#vrline">ВРЛИНЕ И МАНЕ</a><br>
          <a href="#vulgarni">ВУЛГАРНИ (БЕЗОБРАЗНИ) АФОРИЗМИ</a><br>
          <br>
          <h2 id="veliki" class="nazivi_ap">ВЕЛИКИ И МАЛИ (МОЋ И НЕМОЋ)</h2>
          <p class="ap">Велики користе батину, а мали извлаче дебљи крај!<br>Великима се тражи рупа у закону, а малима и длака у јајету!<br>Главом и брадом у Алеји великана, а ликом и делом у царству малишана.<br>Док је био покојник звао се Евгеније, а откад је пуковник постао је геније.<br>Док сам био пуковник улазио сам на велика врата, а откад сам покојник постао сам персона нон грата!<br>Дотерали смо цара до дувара! Доста је ишао главом кроз зид.<br>За велике су резервисане рупе у законима, а за мале рупе на путевима.<br>Знам те пуковниче кад си покојник био! Из мишје рупе ниси излазио.<br>И у Алеји великана има малишана.<br>Крупне рибе перу новац, а ситне пеглају папире.<br>Мале рибе су на ветрометини, а велике у заветрини.<br>Мали имају право гласа, а велики право вета!<br>Малим дужницима се зарачунава камата, а великим отписује дуг.<br>Мали се ослањају на право слабијег, а велики на закон јачег!<br>Мали тргују белим рубљем, а велики белим робљем!<br>Међународно право је једнако за све. Мали имају право гласа, а велики право вета!<br>Многи су нас надвисили, а нису нам ни до колена.<br>Моћ је мач са две оштрице. Једном управља добро, другом зло!<br>Не пуцају само велики него и мали! Велики у шта хоће, а мали у празно.<br>Од пуковника до покојника секунде, од покојника до пуковника године.<br>О судбини малих одлучују интереси великих.<br>О укусу малих, одлучују апетити великих!<br>Ситне рибе су на цедилу, а крупне на Дедињу.<br>Што крупна риба улови за дан, ситна не може ни за век.</p>
          <h2 id="verski" class="nazivi_ap">ВЕРСКИ АФОРИЗМИ</h2>
          <p class="ap">И над попом има поп! Попадија!<br>Благо папи. Не мора да изиграва већег католика од себе.<br>Исус је био јединствен. И када је по води ходао, није се за сламку хватао.<br>Кад попови не виде и калуђери се жене. На задовољство попадија.<br>Ко тебе каменом, ти њега хлебом, а ко тебе подметнутом ногом, ти њега испруженом руком!<br>Ко тебе каменом, ти њега хлебом! За прву размену ватре сасвим довољно.<br>Од данас сам већи католик од папе. Постао сам бог и батина!<br>Постао сам већи католик од папе. Изигравам већег православца од патријарха.<br>Свако носи свој крст. И Христ и антихрист!<br>У почетку беше реч. Шестог дана појави се човек и увуче је у свакојака искушенија!<br>У цркву улазим изувен, а у џамију обувен. Као да нисам крштен!<br>Црква је одвојена од државе, а власт од народа.</p>
          <h2 id="vlada" class="nazivi_ap">ВЛАДА</h2>
          <p class="ap">Влада не одговара само на посланичка питања, него и за свој рад.<br>Део министара се не меша у свој посао. Нема ко да им засуче рукаве.<br>И раније се тапкало у месту, али не целог мандата.<br>Министар без портфеља ради пуном паром. У првој години млати празну сламу, у другој исправља криву Дрину, у трећој продаје маглу, у четвртој краде богу дане.<br>Ко се преко ноћи докопа владе, од првог дана почиње да краде!<br>Премијер је велики оптимиста. Такав ће бити до краја мандата.<br>Министар без портфеља је велики љубитељ птица. По цео дан гледа куда вране лете.<br>Толико сувишних фотеља, а само два министра без портфеља.</p>
          <h2 id="Vlast" class="nazivi_ap">ВЛАСТ</h2>
          <p class="ap">Брод тоне, а они купују јахте. Ушла им вода у уши!<br>Брод тоне, а они пишају уз ветар! Ушла им вода у уши!<br>Велики државник не да веру за вечеру. Чува је за Молитвени доручак.<br>Више верујем њиховим саопштењима него својим очима. И кад лажу, знам да говоре истину.<br>Власт им је у срцу. Остало носе на души!<br>Власт је веома транспарентна. И кад продаје маглу, организује конференције за штампу.<br>Власт је за сваку похвалу. Може да ради шта хоће, али неће.<br>Власт је заслужна што је мањини добро, али не и одговорна што је већини лоше.<br>Власт је од Бога дата. Има право на више мандата.<br>Власт је светиња. И да није, из ње сунце грије.<br>Власт поштује слободу медија. Контролише само оне који друкчије мисле.<br>Власт се осваја главом, чува образом, а губи стомаком.<br>Глава у торби, мозак на отави, образ по долини! Једино мандат под заштитом државе.<br>Да нису дошли ови, не бисмо знали да су за све криви они.<br>Дан по дан – плата, мандат по мандат – палата.<br>Демократска власт не одговара за своје поступке. Мисли туђом главом.<br>Демократска власт се одговорно понаша. Глас разума ослушкује, а глас народа прислушкује!<br>Дипломатија се ретко посипа пепелом. Све ради у рукавицама.<br>Дужни су и Богу и људима, а носимо их у својим грудима.<br>Јаки су као земља! Имају подршку подземља!<br>Једни за Исток, други за Запад, трећи за себе, а ми их гласали да буду за нас.<br>Инаугурација треје пола сата, а манипулација цео мандат.<br>Капље и њима и нама. Њима у џеп, нама за врат!<br>Климава власт је склона паду! Треба јој само измаћи фотељу!<br>Климава власт мора да продаје маглу. Купује време.<br>Климава фотеља има много пријатеља. Сви јој помало измичу столицу!<br>Коалициони партнери прде у исту тикву. Док не прдну у чабар!<br>Коалициони партнери раде пуном паром. Преко дана се блате, а преко ноћи богате.<br>Коалициони партнери су к'о рогови у врећи. Тапшу се по рамену, а не могу очима да се виде!<br>Ко има фотељу, а нема лик и дело, шета кравату и фирмирано одело.<br>Људски је грешити, али не целог мандата.<br>Мандати ограничени, а апетити неограничени. Таква неправда више се неће толерисати.<br>Многи ужурбано перу биографију. Савест им не дозвољава да с прљавим образом седе у фотељи.<br>Намазани су свим бојама. Боре се против сиве економије, а толеришу рад на црно!<br>На почетку мандата се узима шаком, на средини капом, а на крају и шаком и капом.<br>Некада су ишли главом кроз зид, а сада све раде иза затворених врата!<br>Ни њима није лако. Једне мучи тврда столица, друге климава фотеља, треће оптуженичка клупа!<br>Њихова саопштења вређају просечну интелигенцију. О вређању натпросечне и да се не говори.<br>Обећања су им таква, да их ни медијским лажима не могу испунити.<br>Одговорна власт је прагматична. Према менторима транспарентна, према грађанима дискретна!<br>Одговорна власт све износи на видело. Једино прљав веш гура под тепих.<br>Они од мандата до мандата, ми од данас до сутра!<br>Провукли се кроз иглене уши, а сада држе све конце у рукама.<br>Пут до фотеље је трновит! Подразумева чланство у владајућој партији, куповину дипломе и стално величање вође.<br>Свака власт је добра. Док не постане претходна.<br>Све раде на транспарентан начин. Само прљав веш гурају под тепих.<br>Сенилна власт је гробар прошлости, неодговорна џелат садашњости, а алава глодар будућности!<br>У борби за опстанак страдају животиње, а у борби за власт људи!<br>Увукли нас у живо блато, а ми их окивамо у суво злато.<br>Хвале се ликом и делом, заклињу главом и брадом, а узимају и шаком и капом!<br>Цео мандат исправљају криву Дрину. Ни Дунав их неће опрати!<br>Цео мандат нас преводе жедне преко воде! Ни Дунав их неће опрати!<br>Што су мандати краћи, то су прсти дужи!</p>
          <h2 id="vlast_i_narod" class="nazivi_ap">ВЛАСТ И НАРОД</h2>
          <p class="ap">Ако се не може променити власт, може народ. Боље ишта него ништа.<br>Власт има јасну визију, али народ гледа погрешну телевизију.<br>Власт има обавезу да преузима вруће кромпире, али не и право да их уваљује народу.<br>Власт је веома транспарентна. Ни куповину гласова не скрива од народа.<br>Власт јуриша ка Европи, а народ ка иностранству!<br>Власт млати празну сламу, а народ се и за сламку хвата!<br>Власт поштује глас народа. На једно уво јој уђе, на друго изађе.<br>Власт се разочарала у народ. Све јој се мање диви.<br>Власт с народом дели и добро и зло! Добро током предизборне кампање, а зло током мандата!<br>Власт у облацима, народ у опанцима!<br>Власт царује, народ кладе ваља.<br>Добар глас далеко се чује, глас разума мудро ослушкује, а глас народа вешто прислушкује.<br>И власт има душу, али је скрива од народа.<br>Народ је почео да претерује. Нема од чега да живи, а критикује власт!<br>Народ је спреман да одвеже језик, али му је власт зачепила уста!<br>Народ има право гласа, а власт право одлучивања.<br>Наш сат кошта 50, а њихов 50.000 евра. И слепци виде колико је сати!</p>
          <h2 id="vlast_i_opozicija" class="nazivi_ap">ВЛАСТ И ОПОЗИЦИЈА</h2>
          <p class="ap">Ако опозиција лаже, власт не лаже.<br>Између власти и опозиције постоји трајна и нерскидива веза – преварени народ.<br>Кад власт постане опозиција, боље сутра одмах претвара у мало сутра, а кад опозиција постане власт – мало сутра у боље сутра.<br>Кад власт постане опозиција, хвалоспеве одмах претвара у критику!<br>Колико је власт зрела за одлазак, толико је опозиција зелена за долазак.<br>Спрега између власти и криминала је логична. Мора и опозиција нечим да се храни.<br>Што је за власт врх врхова, за опозицију је дно дна.</p>
          <h2 id="vlast_narod" class="nazivi_ap">ВЛАСТ, НАРОД И ОПОЗИЦИЈА</h2>
          <p class="ap">Власт ведри и облачи, опозиција продаје маглу, а народ чека да га огреје Сунце.<br>Власт иде грлом у јагоде, опозиција главом кроз зид, а народ се проводи к'о бос по трњу!<br>Власт коси, народ воду носи, а опозиција тражи иглу у пласту сена.<br>Власт на коњу, опозиција на магарцу, народ на цедилу! Да се зна ко је газда у кући!<br>Власт подсећа на Тројанског коња, опозиција на покислог певца, а народ на жртвеног јарца!<br>Власт у облацима, народ у опанцима, опозиција у ожиљцима! Закон је једнак за све.<br>Власт у фотељи, опозиција на оптуженичкој клупи, народ у мишјој рупи!<br>Власт царује, опозиција пландује, народ кладе ваља!<br>За власт су резервисани топли оброци, за народ врући кромпири, а за опозицију хладни тушеви!<br>Ко о чему, власт о поштењу, опозиција о неповерењу, народ о поскупљењу!<br>Свако иде својим путем. Власт грлом у јагоде, опозиција главом кроз зид, народ трбухом за крухом.<br>Сви су за промене. Власт за козметичке, народ за корените, опозиција за политичке.</p>
          <h2 id="vojvodina" class="nazivi_ap">ВОЈВОДИНА</h2>
          <p class="ap">Војводина може да храни пола Европе, али не сме. Друга половина то јој никада не би опростила!<br>Жежељев мост је поново на ногама. На задовољство НАТО пакта.</p>
          <h2 id="vođa" class="nazivi_ap">ВОЂА</h2>
          <p class="ap">Велики вођа има натпросечне способности. Милионе људи вуче за нос!<br>Вођа је болећив човек. Амнестирао је све партијске другове.<br>Вођа је демократски настројен. Диктатура му је само хоби.<br>Вођа је доказао да је геније. Иако је локалпатриота, два пута је мудро говорио о угрожености афричких дивљих магараца!<br>Вођа је коначно схватио да је геније. У то су га једва убедили.<br>Вођа је одговоран човек. Све ради како му се каже.<br>Да није вођиног дела, лик би му био сасвим прихватљив.<br>Добар председник је врхунски вођа. Живи као цар, а понаша се као краљ.<br>Кад пастир постане вођа, народ одмах претвара у стадо!<br>Дотерали смо цара до дувара! Сада може само да нам пљуне под прозор.</p>
          <h2 id="vrline" class="nazivi_ap">ВРЛИНЕ И МАНЕ</h2>
          <p class="ap">Ако постанете мачји кашаљ, сви ће вас окачити мачку о реп!<br>Ако сте без длаке на језику, тражиће вам и длаку у јајету!<br>Ванземаљци нас посећују кад хоће, а земљаци кад им требамо.<br>Годинама смо цитирали Маркса, а сада се правимо као да смо пали с Марса.<br>Стално ме гризе савест. Шта год јој обећам, држи ме за реч.<br>Да не гледамо куда вране лете, друге птице би нам певале.<br>Дугачак језик не затвара уста. Џабе му је показивати зубе.<br>Дугачак језик се често посипа пепелом. Пљује, па лиже!<br>Имам здраве навике. Не волим болесне амбиције.<br>Искусан ловац све зна. Једино не зна у ком грму лежи зец.<br>Каријериста је добар као хлеб. На фотељу да га намажеш!<br>Каријериста је увек у послу. Лакта се и рукама и ногама.<br>Кратак фитиљ има низак праг толеранције. Плане док кажеш бритва!<br>Многи су ме негирали! Чак и када су ме цитирали.<br>На усијану главу ни муве не слећу. Плаше се да не сагоре!<br>Одувек сам ишао главом кроз зид! Напад је најбоља одбрана!<br>Оштар језик нема милости! И рођеној мајци показује зубе!<br>Почео сам да пишам уз ветар! Не сећам се када ми је последњи пут дувао у леђа.<br>Све држим у малом прсту, а и даље пљујем у своје дланове. Не умем да се лактам.<br>Толико подрепаша, а нико ни репом да мрдне.<br>Усијаној глави је тешко зачепити уста. Нема длаке на језику!<br>Што мутивода смрси, ни Бог не одмрси.<br>Што се више пузи, то се брже напредује.</p>
          <h2 id="vulgarni" class="nazivi_ap">ВУЛГАРНИ (БЕЗОБРАЗНИ) АФОРИЗМИ</h2>
          <p class="ap">Благо томе ко има муда. Не сме нико да му заврће јаја!<br>Благо томе ко има муда. Сви му титрају јаја.<br>Да се свака грешка поштено плаћа и часне сестре би остеле без гаћа!<br>Имају тврду столицу и климаву фотељу, али им недостаје оптуженичка клупа.<br>Јајце је доказало да има муда! Годинама су му титрали јаја.<br>Муж се дочекује са скрштеним рукама, а љубавник са раширеним ногама.<br>Никоме не окрећите леђа! Никада се не зна ко буљи у вашу задњицу.<br>Од гована пите нема. И подрепашима се увлаче у задњицу!<br>Од гована пите нема. Никако да им дође из дупета у главу.<br>Од гована пите нема. Провуку се кроз иглене уши, а онда гузицом затварају врата.<br>Раширене ноге имају сјајну перспективу. Лактање преко кревета нема алтернативу.<br>С комшијом сам у лошим односима. Кад год му се дигне она ствар, на мене истреса гаће!<br>Харем је брак с највише рупа. Један врбов клин и много гладних уста!<br>Црна овца је јебала јежа! Нико је не шљиви!</p>
        </article>
      </section>
      <aside>
        <h2>ЖИВКО КУЛИЋ</h2>
        <h3>АНТИПОСЛОВИЦА НЕДЕЉЕ</h3>
         <p id="ant_nedelje"></p>
        <h3>АФОРИЗАМ НЕДЕЉЕ</h3>
         <p id="afo_nedelje"></p>
       <br>
       <h2>ГОСТУЈУЋИ АФОРИСТИЧАРИ</h2><br>
       <!--    <a id="biografija_gosta"><img id="slika_gosta" src="img/gost.jpg" alt="Слика гостујућег аутора"></a> -->
               <a id="ime_gosta"></a>
               <p id="aforizam_gosta1"></p><br>
               <p id="aforizam_gosta2"></p><br>
               <p id="aforizam_gosta3"></p><br>
               <a id="ime_gosta2"></a>
               <p id="aforizam_gosta4"></p><br>
               <p id="aforizam_gosta5"></p><br>
               <p id="aforizam_gosta6"></p><br>
               <a id="ime_gosta3"></a>
               <p id="aforizam_gosta7"></p><br>
               <p id="aforizam_gosta8"></p><br>
               <p id="aforizam_gosta9"></p><br>
            </aside>            
    </main>
    <footer>
      <p>КОНТАКТ: <a class="linkovi" href="mailto:zivko.kulic@yahoo.com">zivko.kulic@yahoo.com</a></p>
    </footer>
    <script src="../js/app.js"></script>
  </body>
</html>