<!DOCTYPE html>
<html lang="sr-RS">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="САТИРА је сајт намењен љубитељима хумора и сатире. Овде су поређани афоризми из области чији назив почиње словом М, а које је написао Живко Кулић.">
    <title>ЖИВКО КУЛИЋ: АФОРИЗМИ НА СЛОВО М</title>
    <link rel="stylesheet" type="text/css" href="../css/styles.css">
    <link rel="icon" href="../img/logo-ZK.png">
  </head>
  <body>
  	<header>
      <a href="../index.html" class="header-logo"><img src="../img/logo-ZK.png" alt="ЖК" width="90" height="70"></a>
      <p>САТИРА</p>
  	</header>
    <nav>
      <ul class="navbar">
        <li><a href="../index.html">ПОЧЕТНА</a></li>
        <li><a href="../antiposlovice.html">АНТИПОСЛОВИЦЕ</a></li>
        <li><a href="../aforizmi.html"style="background-color: #ececec; color: #C19D2B; font-size: 18px; height: 33px; box-sizing: border-box;">АФОРИЗМИ</a></li>
        <li><a href="../izdanja.html">ИЗДАЊА</a></li>
        <li><a href="../dogadjaji.html">ДОГАЂАЈИ</a></li>
        <li><a href="../o_autoru.html">О АУТОРУ</a></li>
      </ul>
    </nav>
    <main>
      <section>
        <article>
          <h1>АФОРИЗМИ НА СЛОВО М</h1><br>
          <a href="#mediji">МЕДИЈИ</a><br>
          <a href="#mito">МИТО И КОРУПЦИЈА</a><br>
          <a href="#mladost">МЛАДОСТ И СТАРОСТ</a><br>
          <a href="#moral">МОРАЛ И НЕМОРАЛ</a><br>
          <a href="#mudrost">МУДРОСТ И ГЛУПОСТ</a><br>
          <a href="#muzika">МУЗИКА, ГУСЛАРСТВО, ИНСТРУМЕНТИ</a><br>
          <a href="#muškarci">МУШКАРЦИ И ЖЕНЕ</a><br>
          <br>
          <h2 id="mediji" class="nazivi_ap">МЕДИЈИ</h2>
          <p class="ap">Голе гузе свиткају, папараци сликају, насловне стране блистају, читаоци листају. И жута штампа сита и шарене лаже на броју.<br>Дневник је најгледанија информативна емисија. Људи воле да чују да лепо живе.<br>Дневник је најгледанија информативна емисија. Не постоји шарена лажа коју није у стању да произведе.<br>Жута штампа је потпуно одлепила. У сваком броју лепи етикете!<br>Жута штампа је намазана свим бојама. Размеће се шареним лажама, а не пада јој на памет да поцрвени.<br>Жута штампа тврди да нас је преплавио талог. Треба јој веровати, полази од себе.<br>Између телевизије и статистике се води мртва трка. Никако да се утврди ко више лаже.<br>Интернет је постао највећи прозор у свет. Сва врата су му отворена.<br>Медијски мрак и није тако лош. Не мора све да излази на видело.<br>Не пропуштам ниједан Дневник. Знам да сто пута поновљена лаж постаје истина.<br>Новинаре би требало стално рибати. Превише износе прљав веш на видело.<br>По цео дан буљим у телевизор. Хоћу и ја да живим у рају.<br>Престао сам да гледам телевизију. Не дозвољавам свакој будали да ми соли памет.<br>Прозор у свет често куца на врата. Тражи претплату!<br>РТС и ПДВ су браћа. РТС лаже, а ПДВ краде.<br>Седма сила нас уредно информише. Кад год треба, на време нас дезинформише.<br>Телевизија је мелем на рану. Чега нема у животу, има на екрану.<br>Телевизија је најмоћније медијско средство. За отупљивање маса.<br>Телевизија није без путера на глави, али може свакоме да зачепи уста. Има дугачак језик.</p>
          <h2 id="mito" class="nazivi_ap">МИТО И КОРУПЦИЈА</h2>
          <p class="ap">Висока корупција нема идентитет. Штити је имунитет.<br>Где мито правду дели, жалба се не весели!<br>Државни апарат је туп, али зна за јадац. Реагује само ако се добро подмаже.<br>Ђавоља варош је једина варош у којој нема мита и корупције.<br>За мито и корупцију нема зиме. Вековима их греје сунце.<br>И мито се модернизовао. Без пуне кесе ни у клозет не иде.<br>Када се добро подмаже, све иде као по лоју.<br>Кад мито части и корупција брке масти.<br>Корупција живи на високој нози. Добро је поткована.<br>Корупција је природни феномен. Цвета током целе године.<br>Корупција је рођена под срећном звездом. И ноћу је греје сунце.<br>Корупција може мирно да спава. Мито ће увек стајати уз њу.<br>Корупција тешко отеже папке. Има дугачке пипке.<br>Корупцију не брине публицитет. Штити је имунитет!<br>Мито и корупција имају јака леђа! Ко год им уђе у траг, брзо се посипа пепелом!<br>Мито и корупција могу мирно да спавају. Сва врата су им отворена.<br>Мито и корупција не морају да иду главом кроз зид. Сва врата су им отворена.<br>Мито и корупција ништа не препуштају случају. Све раде у рукавицама.<br>Мито и корупција се с разлогом бусају у груди! Имају јака леђа!<br>Мито је увек у праву. Имао, немао већину.<br>Мито може да ради шта хоће. Не одговара за своје поступке.<br>Мито се не размеће, али врти где бургија неће.<br>Мито се превише распиштољио. И у полицији се осећа као код своје куће.<br>Мито умом, полиција друмом, корупција шумом!<br>Мито цвета дању, проституција ноћу, а корупција и дању и ноћу.<br>Многи су изгубили компас. Капље им са свих страна.<br>Не може све да буде по закону. Мора и корупција од нечег да живи.<br>Плава коверта има чаробну моћ. И црно у бело претвара!<br>Толерантан однос према корупцији је разумљив. Наше друштво је демократско.<br>У правној држави се све ради по закону. Зна се ко има право на мито, ко на корупцију, ко на проституцију.<br>Уста пуна части и поштења, а сламарица мита и корупције.<br>Цариник је строг, али повремено мора да зажмури. На лепе очи се ништа не добија.</p>
          <h2 id="mladost" class="nazivi_ap">МЛАДОСТ И СТАРОСТ</h2>
          <p class="ap">Ако вас пита старост где вам је била младост, немојте је лагати! Реците јој да је крала богу дане.<br>Баки се привиђа прошлост, а деки будућност. Њој пракљача, њему иловача!<br>Да младост нема то што има, а да старост има то што нема, све би било друкчије.<br>Знам те старости кад си младост била. И тада си крала богу дане.<br>И матори воле младалачки занат, али их временом издаје алат.<br>Једна нога у гробу, а обе руке у контејнеру.<br>Једном ногом у гробу, другом у старачком дому. На задовољство кућних љубимаца.<br>Колико годи потенција у младости, толико боли апстиненција у старости!<br>Ко прима пензију живи од минулог рада, а ко прима цркавицу – од успомена.<br>Ко у младости пије и у старости се трезни.<br>Млади немају велики избор – или из земље или у подземље!<br>Млади не треба да брину за своју будућност. Цео свет је њихов.<br>Млади се све више тетовирају. Да им нисам у кожи!<br>Млади су наше највеће богатство. Богомдано за извоз.<br>Млади убрзано одлазе из села. Беже од гњилих крушака!<br>Младост живи како може, јер не може како хоће, а старост како мора, јер не може како треба.<br>Младост има вишак амбиција и мањак времена, а старост вишак времена и мањак амбиција.<br>Младост мирише на пролеће, зрелост на дреновину, старост на чамовину!<br>Младост се узда у се и у своје кљусе, зрелост изиграва жртвеног јарца, а старост пада с коња на магарца!<br>На младима свет остаје, а на старима почива.<br>На младима свет остаје. Неко мора да враћа дугове.<br>Наша омладина има пуне руке посла. Свом снагом пакује кофере.<br>Наши дипломци брзо налазе посао. Чим заврше факултет, пакују кофере.<br>Нема зиме док старост не дође, ни јесени док младост не прође.<br>Пензионери живе од успомена, а остали од њихових пензија.<br>Свако доба има своје адуте. Детињство – више среће него памети; младост – колико среће, толико и памети; старост – више памети него среће.<br>Треће доба више није једном ногом у гробу. Животни век је све дужи.<br>У двадесетој години и ђаво је леп, а у деведесетој и анђео ружан.<br>У деветој години знамо оно што смо научили, а у деведесетој оно што нисмо заборавили.<br>Човек је као снег. Што више траје, то више копни!<br>Што је човек старији, већа му је потреба да буде млађи.</p>
          <h2 id="moral" class="nazivi_ap">МОРАЛ И НЕМОРАЛ</h2>
          <p class="ap">Благо бескичмењацима. Могу колико хоће да савију кичму.<br>Блатимо се преко сваке мере. Ни Дунав нас неће опрати.<br>Брод тоне, а они купују јахте. Ушла им вода у уши.<br>Он има сјајну аутобиографију. Да му је таква и биографија, где би му био крај?<br>Искусна дама тера кера, а неискусна шета пса.<br>Једна поштењачина, два кабинета, три тоалета и више старлета. Све по протоколу!<br>Каријериста живи од два прста, а поштен човек не може ни од десет.<br>Клели су се главом и брадом, а узимали и шаком и капом.<br>Лични интереси су закон, партијски заклон, а национални мртво слово на папиру.<br>Могао бих лепо да живим, али у овом тренутку то није морално.<br>Не подржавам нудисте, али их донекле разумем. Одело не чини човека.<br>Од гована пите нема. Једу и оно што се не једе.<br>Очекујемо да нас огреје Сунце, а понашамо се као да смо пали с Марса.<br>Прави педагог ништа не препушта случају. Туђу децу васпитава у земљи, а своју школује у иностранству.<br>Прљав веш се гура под тепих. Док не дође вода до пода!<br>Све више се узима, а све мање даје; све више тугује, а све мање радује; све више ради, а све мање одмара; све више умире, а све мање рађа! Доказ да смо на европском путу.<br>Целог живота испирам уста. Имам дугачак језик!</p>
          <h2 id="mudrost" class="nazivi_ap">МУДРОСТ И ГЛУПОСТ</h2>
          <p class="ap">Алберт Анштајн је највећи геније у историји човечанства. После Николе Тесле.<br>Будала памти, паметан пише, радознао чита, опрезан брише!<br>Здрав разум се често распамећује. Усијане главе му стално испирају мозак!<br>Зна се у ком грму лежи зец, али се о томе не прича. Заштићен је као бели медвед!<br>Зна се у ком грму лежи зец, али се о томе не прича. И шума има уши!<br>И глава на рамену и памет у глави! Пуна капа!<br>И највећа мудрост испадне глупост, ако се огласи у погрешно време.<br>Јутро је паметније од вечери. Мудро чека да ствари преноће.<br>Кажи тупоглавцу да је туп, па ћеш видети колико ће се наоштрити!<br>Ко високо лети, живи у облацима.<br>Ко год је хтео запржио нам је чорбу! Време је да се опасуљимо.<br>Ко чита између редова, може и палцем да се потписује.<br>Многи причају сами са собом. Боље него ни са ким.<br>Мудар човек је добар саговорник. И на глупа питања даје паметне одговоре.<br>Мудар човек полако пуни сламарицу. Хоће мирно да спава.<br>Мудре главе чаме у тами, а голе гузе на насловној страни.<br>Мудром се долази на ноге, а глупом пада на руке.<br>Мудрост је прећутати глупост, а глупост реаговати на мудрост.<br>Не вређајте туђу интелигенцију! Не вређа ни она вас.<br>Памет главу чува, а образ је краси.<br>Паметној глави два ока доста, а лудој и сто два мало.<br>Празна глава и магарцу скида капу.<br>Толико смо паметни, да и генијалце извозимо.<br>Усијана глава брзо сагори. Луда памет јој стално долива уље на ватру!<br>Усијана глава све износи на видело. Док је не поједе мрак!<br>Усијану главу је тешко разумети. И највећа будала долива јој уље на ватру!</p>
          <h2 id="muzika" class="nazivi_ap">МУЗИКА, ГУСЛАРСТВО, ИНСТРУМЕНТИ</h2>
          <p class="ap">Гусле су лична карта српског народа. Вековима гуде како правда каже, а не како неправда свира.<br>Гусле су лична карта српског народа. Да су нам такве и прве виолине у оркестру, где би нам био крај?<br>Гусле су најбољи професор историје. Увек спремне да одрже час!<br>И последња рупа на свирали сања да једнога дана постане прва виолина у оркестру.<br>Кад гусле загуде и громови занеме!<br>Кад последња рупа на свирали постане прва виолина у оркестру, свиралу одмах претвара у палицу!<br>Народна музика је постала последња рупа на свирали. Игра како други свира!<br>Од прве виолине у оркестру, догурали смо до последње рупе на свирали!<br>Певач јури славу и богатство, а гуслар велича чојство и јунаштво!<br>Све је отишло на добош! И многе прве виолине сада свирају клавир!<br>Све је отишло на добош! Од прве виолине у оркестру до последње рупе на свирали.<br>Фрула је одсвирала своје. Некада прва виолина у оркестру, сада последња рупа на свирали!</p>
          <h2 id="muškarci" class="nazivi_ap">МУШКАРЦИ И ЖЕНЕ</h2>
          <p class="ap">Жена без сна је мајка, жена без образа – ташта, жена без душе – маћеха, жена без стила – свекрва.<br>Жена је зло без кога се не може, а мушкарац добро без кога се може.<br>Жена је попустљива, али на свој начин. И кад све опрости, ништа не заборави!<br>Жена је у предности у односу на мушкарца. Када се уда чека је топли дом о трошку мужа, а када се разведе – сигурна кућа о трошку државе.<br>Жене с великим грудима се лако пробијају кроз живот. Увек су за прса испред других.<br>Жене су и у кафани равноправне с мушкарцима. Пију, пуше и лумпују до зоре!<br>Жени је више стало до лепоте него до памети. Мушкарци се пецају на гладац, а не на јадац.<br>Иза сваког успешног мушкарца стоји успешна жена, а иза сваке успешне жене успешан љубавник.<br>Иза сваког успешног мушкарца стоји успешна жена, а иза сваког успешног хомосексуалца успешан мушкарац.<br>Искусан мушкарац зна шта ради. Кад није сигуран, оружје не вади.<br>Искусна дама се лакта преко кревета. Хоће на миру да пуни сламарицу.<br>Лепа дама и гвоздена врата отвара.<br>Лепе жене држе све конце у рукама. И Гордијев чвор врте око малог прста.<br>Мушкарац без жене је коњ без седла, а мушкарац са женом магарац са самаром!<br>Мушкарац мушкарцу је лав, а жена жени лисица! Доказ да је човек човеку вук!<br>Мушкарци и жене се венчавају кад поверују да су оно што нису, а разводе кад схвате да су оно што јесу.<br>Права дама је лепа и слепа. Лепа, да би је јурили мушкарци, а слепа – да од њих не би бежала.<br>Силикони су далеко догурали. И на највећим дамама се прсе!<br>Силиконска дама је последња реч технике. Продужен јој је рок употребе.<br>Сурогат мајка је храбра жена. Сама себи скаче у стомак!</p>
        </article>
      </section>
      <aside>
        <h2>ЖИВКО КУЛИЋ</h2>
        <h3>АНТИПОСЛОВИЦА НЕДЕЉЕ</h3>
         <p id="ant_nedelje"></p>
        <h3>АФОРИЗАМ НЕДЕЉЕ</h3>
         <p id="afo_nedelje"></p>
       <br>
       <h2>ГОСТУЈУЋИ АФОРИСТИЧАРИ</h2>
          <a id="biografija_gosta"><img id="slika_gosta" src="../img/gost.jpg" alt="Слика гостујућег аутора"></a>
          <a id="ime_gosta"></a>
          <p id="aforizam_gosta1"></p><br>
          <p id="aforizam_gosta2"></p><br>
          <p id="aforizam_gosta3"></p><br>
          <p id="aforizam_gosta4"></p><br>
          <p id="aforizam_gosta5"></p><br>
          <p id="aforizam_gosta6"></p><br>
          <p id="aforizam_gosta7"></p><br>
          <p id="aforizam_gosta8"></p><br>
          <p id="aforizam_gosta9"></p><br>
          <p id="aforizam_gosta10"></p><br>
       </aside>        
    </main>
    <footer>
      <p>КОНТАКТ: <a class="linkovi" href="mailto:zivko.kulic@yahoo.com">zivko.kulic@yahoo.com</a></p>
    </footer>
    <script src="../js/app.js"></script>
  </body>
</html>