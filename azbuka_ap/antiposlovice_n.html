<!DOCTYPE html>
<html lang="sr-RS">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="САТИРА је сајт намењен љубитељима хумора и сатире. Овде су поређане антипословице посвећене темама чији назив почиње словом Н, а које је написао Живко Кулић.">
    <title>АНТИПОСЛОВИЦЕ: СЛОВО Н</title>
    <link rel="stylesheet" type="text/css" href="../css/styles.css">
    <link rel="icon" href="../img/logo-ZK.png">
  </head>
  <body>
  	<header>
      <a href="../index.html" class="header-logo"><img src="../img/logo-ZK.png" alt="ЖК" width="90" height="70"></a>
      <p>САТИРА</p>
  	</header>
    <nav>
      <ul class="navbar">
        <li><a href="../index.html">ПОЧЕТНА</a></li>
        <li><a href="../antiposlovice.html" style="background-color: #ececec; color: #C19D2B; font-size: 18px; height: 33px; box-sizing: border-box;">АНТИПОСЛОВИЦЕ</a></li>
        <li><a href="../aforizmi.html">АФОРИЗМИ</a></li>
        <li><a href="../o_autoru.html">О АУТОРУ</a></li>
      </ul>
    </nav>
    <main>
      <section>
        <article>
          <h1>АНТИПОСЛОВИЦЕ НА СЛОВО Н</h1><br>
          <a href="#na_greškama">НА ГРЕШКАМА СЕ УЧИ</a><br>
          <a href="#na_dobrom">НА ДОБРОМ СМО ПУТУ</a><br>
          <a href="#na_zapadu">НА ЗАПАДУ НИШТА НОВО</a><br>
          <a href="#na_jedno">НА ЈЕДНО УВО УЂЕ, НА ДРУГО ИЗАЂЕ</a><br>
          <a href="#na_jeziku">НА ЈЕЗИКУ МЕД, А У СРЦУ ЈЕД</a><br>
          <a href="#na_lepe">НА ЛЕПЕ ОЧИ СЕ НИШТА НЕ ДОБИЈА</a><br>
          <a href="#na_mladima">НА МЛАДИМА (МЛАЂИМА) СВЕТ ОСТАЈЕ</a><br>
          <a href="#na_mršavog">НА МРШАВОГ БИКА МУВЕ НЕ СЛЕЋУ</a><br>
          <a href="#na_muci">НА МУЦИ СЕ ПОЗНАЈУ ЈУНАЦИ</a><br>
          <a href="#navrtanje">НАВРТАЊЕ ВОДЕ НА СВОЈУ ВОДЕНИЦУ</a><br>
          <a href="#navući">НАВУЋИ (НАСУКАТИ) СЕ НА ТАНАК ЛЕД</a><br>
          <a href="#nada">НАДА УМИРЕ ПОСЛЕДЊА</a><br>
          <a href="#najbolja">НАЈБОЉА ЈЕ ЗЛАТНА СРЕДИНА</a><br>
          <a href="#napad">НАПАД ЈЕ НАЈБОЉА ОДБРАНА</a><br>
          <a href="#narod_vidi">НАРОД ВИДИ КОЛИКО ЈЕ САТИ</a><br>
          <a href="#narod_teško">НАРОД ТЕШКО ЖИВИ</a><br>
          <a href="#narod_se_pita">НАРОД СЕ ПИТА</a><br>
          <a href="#nas_i_rusa">НАС И РУСА – ДВЕСТА МИЛИОНА</a><br>
          <a href="#naći">НАЋИ СЕ У НЕБРАНОМ ГРОЖЂУ</a><br>
          <a href="#našla">НАШЛА ВРЕЋА ЗАКРПУ</a><br>
          <a href="#ne_goji">НЕ ГОЈИ СЕ ПРАСЕ ПРЕД БОЖИЋ</a><br>
          <a href="#ne_daj">НЕ ДАЈ БОЖЕ ДА СЕ СРБИ СЛОЖЕ</a><br>
          <a href="#ne_zna">НЕ ЗНА СВИЊА ШТА ЈЕ ДИЊА</a><br>
          <a href="#ne_laje">НЕ ЛАЈЕ КЕРА СЕЛА РАДИ, НЕГО СЕБЕ РАДИ</a><br>
          <a href="#ne_lipši">НЕ ЛИПШИ МАГАРЧЕ ДО ЗЕЛЕНЕ ТРАВЕ!</a><br>
          <a href="#ne_mogu">НЕ МОГУ ОНИ ТОЛИКО ДА НАС МУЧЕ, КОЛИКО МИ МОЖЕМО ДА ИЗДРЖИМО</a><br>
          <a href="#ne_može">НЕ МОЖЕ ШУТ С РОГАТИМ</a><br>
          <a href="#ne_moli_se">НЕ МОЛИ СЕ ЦРКВИ КОЈА НЕ ПОМАЖЕ!</a><br>
          <a href="#ne_okreći">НЕ ОКРЕЋИ СЕ, СИНЕ!</a><br>
          <a href="#ne_pada_iver">НЕ ПАДА ИВЕР ДАЛЕКО ОД КЛАДЕ</a><br>
          <a href="#ne_pada_sneg">НЕ ПАДА СНЕГ ДА ПОКРИЈЕ БРЕГ...</a><br>
          <a href="#ne_prodaj">НЕ ПРОДАЈ ВЕРУ ЗА ВЕЧЕРУ!</a><br>
          <a href="#ne_fermati">НЕ ФЕРМАТИ НИ ЦАРА, НИ ЋЕСАРА</a><br>
          <a href="#ne_hvataj">НЕ ХВАТАЈ СЕ У КОЛО АКО НЕ ЗНАШ ДА ИГРАШ</a><br>
          <a href="#neka_bude">НЕКА БУДЕ ШТО БИТИ НЕ МОЖЕ</a><br>
          <a href="#nekom_rat">НЕКОМ РАТ, НЕКОМ БРАТ</a><br>
          <a href="#nema_brata">НЕМА БРАТА ДОК НЕ РОДИ МАЈКА</a><br>
          <a href="#nema_drveta">НЕМА ДРВЕТА БЕЗ ГРАНЕ, НИ ЧОВЕКА БЕЗ МАНЕ</a><br>
          <a href="#nema_rata">НЕМА РАТА ДОК НЕ УДАРИ БРАТ НА БРАТА!</a><br>
          <a href="#nema_hleba">НЕМА ХЛЕБА БЕЗ МОТИКЕ</a><br>
          <a href="#nemati_putera">НЕМАТИ ПУТЕРА НА ГЛАВИ</a><br>
          <a href="#neprijatelj">НЕПРИЈАТЕЉ (НИКАДА) НЕ СПАВА</a><br>
          <a href="#nesreća">НЕСРЕЋА НИКАДА НЕ ДОЛАЗИ САМА</a><br>
          <a href="#neće_grom">НЕЋЕ ГРОМ У КОПРИВЕ</a><br>
          <a href="#ni_dunav">НИ ДУНАВ ИХ (НАС) НЕЋЕ ОПРАТИ</a><br>
          <a href="#ni_luk">НИ ЛУК ЈЕО, НИ ЛУК МИРИСАО</a><br>
          <a href="#ni_orah">НИ ОРАХ ИЗ РУКЕ МУ (ЈОЈ) НЕ БИХ УЗЕО (УЗЕЛА)</a><br>
          <a href="#ni_pas">НИ ПАС НЕМА ЗА ШТА ДА ГА УЈЕДЕ</a><br>
          <a href="#nije_zlato">НИЈЕ ЗЛАТО СВЕ ШТО СИЈА</a><br>
          <a href="#nije_lako">НИЈЕ ЛАКО ГЛУМИТИ БУДАЛУ</a><br>
          <a href="#nije_svaki">НИЈЕ СВАКИ ДАН БАДЊИ ДАН</a><br>
          <a href="#nije_sve_tako">НИЈЕ СВЕ ТАКО ЦРНО</a><br>
          <a href="#nije_sve_u_novcu">НИЈЕ СВЕ У НОВЦУ</a><br>
          <a href="#nije_srpski">НИЈЕ СРПСКИ ЋУТАТИ</a><br>
          <a href="#nije_teško">НИЈЕ ТЕШКО БИТИ ФИН</a><br>
          <a href="#nije_šija">НИЈЕ ШИЈА НЕГО ВРАТ</a><br>
          <a href="#nijednog">НИЈЕДНОГ ПОСЛА СЕ НЕ ТРЕБА СТИДЕТИ</a><br>
          <a href="#nikad">НИКАД НЕ РЕЦИ НИКАД!</a><br>
          <a href="#niko_nema">НИКО НЕМА ШТО СРБИН ИМАДЕ</a><br>
          <a href="#niko_nije_prorok">НИКО НИЈЕ ПРОРОК У СВОМ СЕЛУ</a><br>
          <a href="#niko_nije_savršen">НИКО НИЈЕ САВРШЕН</a><br>
          <a href="#niko_se">НИКО СЕ НИЈЕ НАУЧЕН РОДИО</a><br>
          <a href="#nisu_nam">НИСУ НАМ (ИМ) СВЕ ОВЦЕ НА БРОЈУ</a><br>
          <a href="#ničija">НИЧИЈА НИЈЕ ГОРЕЛА ДО ЗОРЕ</a><br>
          <a href="#nišanske">НИШАНСКЕ СПРАВЕ СЕ СТАЛНО ПОДЕШАВАЈУ</a><br>
          <a href="#ništa_nas">НИШТА НАС НЕ СМЕ ИЗНЕНАДИТИ</a><br>
          <a href="#ništa_nije">НИШТА НИЈЕ ТОЛИКО ЛОШЕ, ДА НЕ МОЖЕ БИТИ ГОРЕ</a><br>
          <a href="#nov_bunar">НОВ БУНАР КОПАЈ, АЛИ У СТАРИ НЕ ПЉУЈ!</a><br>
          <a href="#novac_je">НОВАЦ ЈЕ ДОБАР СЛУГА, А ЗАО ГОСПОДАР</a><br>
          <a href="#novac_kvari">НОВАЦ КВАРИ ЉУДЕ</a><br>
          <a href="#nužda">НУЖДА ЗАКОН МЕЊА</a><br>
          <br>
          <h2 id="na_greškama" class="nazivi_ap">НА ГРЕШКАМА СЕ УЧИ</h2>
          <p class="ap">На грешкама се учи. У младости на својим, у старости на туђим.<br>Срби су веома доследни. Уче искључиво на својим грешкама.<br>На грешкама се учи, али не целог мандата.<br>На грешкама се учи, али не увек на истим.<br>На грешкама се учи, али не само на својим.<br>На грешкама се учи, али не увек преко туђе грбаче!<br>На грешкама се учи, али не увек о туђем трошку.<br>На грешкама се учи. Ето зашто је људски грешити.<br>Одговорна власт учи на својим грешкама. Што је сигурно, сигурно! <br>Грешке и нису тако лоше. На њима се учи.</p>
          <h2 id="na_dobrom" class="nazivi_ap">НА ДОБРОМ СМО ПУТУ</h2>
          <p class="ap">На добром смо путу. На сваком кораку хватамо кривине.<br>На добром смо путу. Милош Велики друмом, Ибарска магистрала шумом.<br>На добром смо путу. Лежећи полицајци су свуда око нас.<br>На добром смо путу. Редовно мењамо називе улица.<br>На добром смо путу. И даље седимо на две столице.<br>На добром смо путу. Зна се ко има право првенства пролаза.<br>На добром смо путу. Исток сањамо, а Западу се клањамо!<br>На добром смо путу. Све је више раскопаних улица.<br>На добром смо путу. Ако овако наставимо, далеко ћемо догурати.<br>На добром су путу. Цео мандат исправљају криву Дрину.</p>
          <h2 id="na_zapadu" class="nazivi_ap">НА ЗАПАДУ НИШТА НОВО</h2>
          <p class="ap">На Западу ништа ново. Пала књига на једно слово.<br>На Западу ништа ново. Песница му је увек на дохвату руке!<br>На Западу ништа ново. Светски полицајац се и даље каубојски понаша!<br>На Западу ништа ново. Извоз демократије се наставља!<br>На Западу ништа ново. Вашингтон оком, Брисел скоком!<br>На Западу ништа ново. Исток је и даље за све крив!<br>На Западу ништа ново. Исте мете, иста растојања!<br>На Западу ништа ново. Нишанске справе му се стално подешавају!<br>На Западу ништа ново. И с црним ђаволом се проституише!<br>На Западу ништа ново. И највећа лаж преко ноћи постаје истина.</p>
          <h2 id="na_jedno" class="nazivi_ap">НА ЈЕДНО УВО УЂЕ, НА ДРУГО ИЗАЂЕ</h2>
          <p class="ap">Власт поштује глас народа. На једно уво јој уђе, на друго изађе.<br>Пуцањ у празно је пун погодак! На једно уво уђе, на друго изађе.<br>Говор мржње не занима глас разума. На једно уво му уђе, на друго изађе.<br>Вишак информација се културно понаша. На једно уво уђе, на друго изађе.<br>Истина о Рачку је изашла на видело, али многи не желе да је чују. На једно уво им уђе, на друго изађе.<br>Медијска лаж више нема нарочиту тежину. На једно уво уђе, на друго изађе.<br>Човек обраћа пажњу само на оно што га занима. Остало, на једно уво уђе, на друго изађе.<br>Глас народа има велику тежину. На једно уво уђе, на друго изађе.<br>Предизборно обећање нико не схвата озбиљно. На једно уво уђе, на друго изађе.<br>Претња празном пушком има чудну моћ. На једно уво уђе, на друго изађе.</p>
          <h2 id="na_jeziku" class="nazivi_ap">НА ЈЕЗИКУ МЕД, А У СРЦУ ЈЕД</h2>
          <p class="ap">Западна дипломатија је намазана свим бојама. На језику мед, а у срцу јед!<br>Капитализам је мач са две оштрице! На језику мед, а у срцу јед!<br>Послодавци се све одговорније понашају. На језику мед, а у срцу јед!<br>На језику млеко и мед, а у срцу чемер и јед!<br>На језику мед, а у срцу јед! Споља гладац, унутра јадац!<br>Европски пут Србије је јединствен. На језику мед, а у срцу јед!<br>Њихова политика је савршена. На језику мед, а у срцу јед!<br>На језику мед, а у срцу јед, у складу с највишим европским стандардима.<br>Лажни пријатељ је вук у јагњећој кожи. На језику мед, а у срцу јед!<br>Вашингтон је цар зла свакојега! На језику мелем на рану, а у срцу уље на ватру!</p>
          <h2 id="na_lepe" class="nazivi_ap">НА ЛЕПЕ ОЧИ СЕ НИШТА НЕ ДОБИЈА</h2>
          <p class="ap">На лепе очи се ништа не добија. Лепота је пролазна.<br>Цариник мора повремено да зажмури. На лепе очи се ништа не добија.<br>Радити, радити и само радити! На лепе очи се ништа не добија.<br>Богаћење преко ноћи је разумљиво. На лепе очи се ништа не добија.<br>Какво печење, такво решење! На лепе очи се ништа не добија.<br>Многи су принуђени да краду. На лепе очи се ништа не добија.<br>Проституција се грчевито бори за егзистенцију. На лепе очи се ништа не добија.<br>На лепе очи се ништа не добија. Понуда мора да буде потпунија.<br>На лепе очи се само пољубац добија.<br>На лепе очи се само завист добија!</p>
          <h2 id="na_mladima" class="nazivi_ap">НА МЛАДИМА (МЛАЂИМА) СВЕТ ОСТАЈЕ</h2>
          <p class="ap">На младима свет остаје. Неко мора да враћа дугове!<br>На младима свет остаје, а на старима почива.<br>На младима свет остаје. Нека им је Бог у помоћи!<br>На младима свет остаје. Врући кромпири се некоме морају увалити!<br>На младима свет остаје. Да им нисам у кожи! <br>На младима свет остаје. Не можемо да их произведемо, колико можемо да их извеземо.<br>На младима свет остаје. Ако не буду мудрији од нас, више неће имати коме да га оставе.<br>На младима свет остаје. Већа погибија им не треба!<br>На младима све остаје. И добро и зло!<br>Млади су највеће богатство. На њима свет остаје.</p>
          <h2 id="na_mršavog" class="nazivi_ap">НА МРШАВОГ БИКА МУВЕ НЕ СЛЕЋУ</h2>
          <p class="ap">На мршавог бика муве не слећу, а на расног – и најлепше краве налећу.<br>На мршавог бика муве не слећу. Имају и оне право на капиталца.<br>На мршавог бика муве не слећу. Контејнер им пружа веће могућности.<br>На мршавог бика муве не слећу. То није њихов ниво.<br>На мршавог бика муве не слећу. Укус им је далеко префињенији.<br>На мршавог бика муве не слећу. Постоји црта испод које не иду.<br>На мршавог бика муве не слећу. Више воле оне с државних јасала.<br>На мршавог бика муве не слећу. Ни пас нема за шта да га уједе!<br>На мршавог бика муве не слећу. Виде да једва саставља крај с крајем.<br>На мршавог бика муве не слећу. Сува дреновина се не цеди.</p>
          <h2 id="na_muci" class="nazivi_ap">НА МУЦИ СЕ ПОЗНАЈУ ЈУНАЦИ</h2>
          <p class="ap">На речима је лако добар бити, на делу се познају јунаци!<br>У позадини је лако храбар бити, на фронту се познају јунаци!<br>На власти је лако храбар бити, у опозицији се познају јунаци!<br>Сизиф није успео, али је доказао да се на муци познају јунаци.<br>У мајчиним рукама је лако храбар бити, у таштиним се познају јунаци!<br>У стабилној фотељи је лако добар бити, на климавој се познају јунаци!<br>У момачком животу је лако храбар бити, у браку се познају јунаци!<br>У добру је лако добар бити, у седењу на две столице се познају јунаци!<br>У добру је лако добар бити, на информативном разговору се познају јунаци!<br>У добру је лако добар бити, у првој брачној ноћи се познају јунаци!</p>
          <h2 id="navrtanje" class="nazivi_ap">НАВРТАЊЕ ВОДЕ НА СВОЈУ ВОДЕНИЦУ</h2>
          <p class="ap">Поплаве убирају свој данак, а надлежни ћуте. Наврћу воду на своју воденицу.<br>Власт је превише везана за народ. Пред изборе га наврће на своју воденицу, а после избора пушта низ воду!<br>Проститутка има пуне руке посла. Даноноћно наврће воду на своју воденицу.<br>Санирање штете од поплава је уносан посао. Кад год може, наврће воду на своју воденицу.<br>Власт не диже главу од посла. Цео мандат наврће буџет на своју воденицу.<br>Тајкуни наврћу воду на своју воденицу, а надлежни ни репом да мрдну. Ћуте као заливени.<br>Водопривреда је у послу до гуше! По цео дан наврће воду на своју воденицу.<br>Првостепене пресуде често падају у воду. И мито их наврће на своју воденицу.<br>Човек је себично биће. Од рођења се учи да наврће воду на своју воденицу.<br>И власт има право да наврће воду, али не само на своју воденицу.</p>
          <h2 id="navući" class="nazivi_ap">НАВУЋИ (НАСУКАТИ) СЕ НА ТАНАК ЛЕД</h2>
          <p class="ap">Право слабијег се и за сламку хвата. Закон јачег га стално навлачи на танак лед!<br>Дужничко ропство се само навлачи на танак лед! Плива у дуговима!<br>Свет је леп, али га човек све више навлачи на танак лед!<br>Лакомисленог је лако навући на танак лед! Пеца се на сваку удицу!<br>Стало ми је до Европе к'о до лањског снега. Стално нас навлачи на танак лед!<br>Непријатељи су нас навукли на танак лед, а пријатељи оставили на цедилу! Нека нам је бог у помоћи!<br>Ко другог пусти низ воду и себе навлачи на танак лед!<br>Историја се понавља. Географија је стално навлачи на танак лед!<br>Дављеника је лако пустити низ воду! И слепци га навлаче на танак лед!<br>Бели медведи су заштићени, али их климатске промене и даље навлаче на танак лед!</p>
          <h2 id="nada" class="nazivi_ap">НАДА УМИРЕ ПОСЛЕДЊА</h2>
          <p class="ap">Нада последња умире. Вера јој до судњег часа дува у леђа!<br>Нада последња умире. Вера је до последњег даха држи у животу.<br>Нада последња умире. Једино код песимисте умире прва.<br>Нада последња умире. Наша је толико утањила, да се живље из гроба ваде!<br>Нада последња умире. Лажна обећања је живу сахрањују!<br>Нада последња умире. Неко мора да погаси светла.<br>Нада последња умире. На задовољство армије оптимиста.<br>Нада последња умире. Одбрамбене снаге су јој у сталној приправности.<br>И наша нада последња умире, али је једном ногом одавно у гробу!<br>Нада се прва рађа, а последња умире.</p>
          <h2 id="najbolja" class="nazivi_ap">НАЈБОЉА ЈЕ ЗЛАТНА СРЕДИНА</h2>
          <p class="ap">Народна кухиња је пун погодак. Златна средина између шведског стола и контејнера.<br>Најбоља је златна средина. Ни преблизу првих, ни предалеко од последњих.<br>Најбоља је златна средина. Да није, била би сребрна.<br>Најбоља је златна средина. Нит' је брине одговорност врха, нит' неодговорност дна.<br>Најбоља је златна средина. Умереност је мајка мудрости.<br>Најбоља је златна средина. Разуме и сласт победе првих и горчину пораза последњих.<br>Најбоља је златна средина. Ни у чему не треба претеривати.<br>Најбоља је златна средина. Нит' смрди од главе, нит' мирише од пете.<br>Најбоља је златна средина, како по члану домаћинства, тако и по глави становника.<br>Најбоља је златна средина. Нит' је слуга врха, нит' господар дна.</p>
          <h2 id="napad" class="nazivi_ap">НАПАД ЈЕ НАЈБОЉА ОДБРАНА</h2>
          <p class="ap">Напад је најбоља одбрана! Нарочито од непостојеће опасности.<br>Напад је најбоља одбрана! Од угрожености америчких интереса.<br>Напад је најбоља одбрана! Од непостојеће хуманитарне катастрофе.<br>Напад је најбоља одбрана! Од лажне угрожености демократије и људских права.<br>Напад је најбоља одбрана! Од примене међународног права.<br>Напад је најбоља одбрана! Од примене права слабијег.<br>Напад је најбоља одбрана од РТС-а.<br>Напад је најбоља одбрана од немоћног и недужног противника!<br>Напад је најбоља одбрана од истине!<br>Одувек сам ишао главом кроз зид. Напад је најбоља одбрана!</p>
          <h2 id="narod_vidi" class="nazivi_ap">НАРОД ВИДИ КОЛИКО ЈЕ САТИ</h2>
          <p class="ap">Народ види колико је сати, али чека својих пет минута.<br>Народ види колико је сати, али не може да верује својим очима.<br>Народ види колико је сати. Дошле су му виле очима!<br>Народ види колико је сати! Власт му свакодневно уваљује вруће кромпире!<br>Народ види колико је сати, али му је власт зачепила уста.<br>Народ види колико је сати, али се држи телевизије к'о пијан плота.<br>Народ види колико је сати, али још увек не верује да је минут до дванаест!<br>Народ види колико је сати, али не сме да одвеже језик.<br>Народ види колико је сати, али чека наредне изборе.<br>Народ је коначно отворио очи. Сада види колико је сати.</p>
          <h2 id="narod_teško" class="nazivi_ap">НАРОД ТЕШКО ЖИВИ</h2>
          <p class="ap">Народ тешко живи! Да није телевизије, ни за стрв му се не би знало!<br>Народ тешко живи! Да није предизборних сендвича, постио би целог живота.<br>Народ тешко живи! Статистика му све теже подиже стандард.<br>Народ тешко живи! Ни Црвени крст му више не може помоћи!<br>Народ тешко живи! Државне јасле су резервисане за ограничен број људи.<br>Народ тешко живи! Потрошачка корпа је скроз уфитиљила!<br>Народ је го и бос, а нису му стране ни друге перверзије.<br>Народ тешко живи! Предизборне кампање су ретке.<br>Народ тешко живи, али редовно излази на изборе.<br>Народ тешко живи, а и корење се проредило.</p>
          <h2 id="narod_se_pita" class="nazivi_ap">НАРОД СЕ ПИТА</h2>
          <p class="ap">Народ се пита. Може да протестује до миле воље.<br>Народ се пита. Сам одлучује о томе да ли ће пресипати из шупљег у празно или из празног у шупље.<br>Народ се пита. Може по цео дан да једе своју џигерицу.<br>Народ се пита. Може колико хоће да пркоси сузавцима и воденим топовима!<br>Народ се пита. Нико нема право да га приморава да саставља крај с крајем.<br>Народ се пита. Самостално одлучује о томе шта ће позлатити, а шта не.<br>Народ се пита, а власт одлучује.<br>Народ се о свему изјашњава, а ни за шта не пита.<br>Народ се ни за шта не пита. Стално губи на изборима.<br>И народ се пита. Онолико колико му власт дозволи.</p>
          <h2 id="nas_i_rusa" class="nazivi_ap">НАС И РУСА – ДВЕСТА МИЛИОНА</h2>
          <p class="ap">Нас и Руса двеста милиона. Из мојих уста у божије уши!<br>Нас и Руса двеста милиона. Кад би се додали и Кинези, где би нам био крај?<br>Нас и Руса двеста милиона, а натоиста и терориста к'о кусије' паса!<br>Нас и Руса двеста милиона, а њих је било десет на једнога!<br>Нас и Руса двеста милиона. Таква дрскост више се неће толерисати!<br>Нас и Руса двеста милиона. За почетак сасвим довољно.<br>Нас и Руса двеста милиона, а криви и што смо живи!<br>Нас и Руса двеста милиона. Мање него њихових полтрона.<br>Црногораца и Руса двеста милиона, а ниједном нас нису бомбардовали.<br>Црногораца и Руса двеста милиона, а Монтенегрина и натоиста двеста ешалона!</p>
          <h2 id="naći" class="nazivi_ap">НАЋИ СЕ У НЕБРАНОМ ГРОЖЂУ</h2>
          <p class="ap">Дуго смо у небраном грожђу! Нико нас не шљиви!<br>Алкохоличар је стално у небраном грожђу! Увек спреман да попије патос!<br>Нашли смо се у небраном грожђу! ГМО је свуда око нас!<br>И виногради су у небраном грожђу! Многи су зарасли у коров!<br>Сељак је цео живот у небраном грожђу! Годишње бар двапут обере бостан!<br>И вино је у небраном грожђу! Тешко стиже до правог купца. <br>Коначно смо нашли своје место под сунцем. У небраном грожђу!<br>И даље смо у небраном грожђу! Никако да станемо под једну шљиву.<br>Винарије се тешко боре за опстанак. Свака друга је у небраном грожђу.<br>Вински туризам постаје све актуелнији. Више није у небраном грожђу.</p>
          <h2 id="našla" class="nazivi_ap">НАШЛА ВРЕЋА ЗАКРПУ</h2>
          <p class="ap">Нашла врећа закрпу. Купила мачку у џаку!<br>Нашла врећа закрпу. Више не пресипа из шупљег у празно.<br>Нашла врећа закрпу. Сада су јој све овце на броју.<br>Нашла врећа закрпу. Више није Гољо него Дроњо.<br>Нашла врећа закрпу. Венчање може да почне.<br>Нашла врећа закрпу. Сада јој друге птице певају.<br>Нашла врећа закрпу. Више није к'о од мајке рођена.<br>Нашла врећа закрпу. Коалициона власт сада нормално функционише.<br>Нашла врећа закрпу. Сада јој натенане једе џигерицу!<br>Нашла врећа закрпу. Њено је само да купи диплому.</p>
          <h2 id="ne_goji" class="nazivi_ap">НЕ ГОЈИ СЕ ПРАСЕ ПРЕД БОЖИЋ</h2>
          <p class="ap">Не гоји се прасе пред Божић! Преко ноћи се не постаје велика свиња.<br>Не гоји се прасе пред Божић него током целог мандата.<br>Не гоји се прасе пред Божић! Мора му сваки дан бити Бадњи дан.<br>Не гоји се прасе пред Божић! Ни у Потемкиновим селима то не би успело.<br>Не гоји се прасе пред Божић! Што је брзо, то је кусо.<br>Не гоји се прасе пред Божић! Постоје и други празници.<br>Не гоји се прасе пред изборе.<br>Не гоји се сламарица пред крај мандата!<br>Не гоји се завршни рачун пред Нову годину.<br>Не гоји се плата пред Празник рада.</p>
          <h2 id="ne_daj" class="nazivi_ap">НЕ ДАЈ БОЖЕ ДА СЕ СРБИ СЛОЖЕ</h2>
          <p class="ap">Не дај Боже да се Срби сложе! Почели би поново нагло да се множе.<br>Не дај Боже да се Срби сложе! Многи нам то никада не би опростили.<br>Не дај Боже да се Срби сложе! Био би то још један удружени злочиначки подухват!<br>Не дај Боже да се Срби сложе! Стране амбасаде више не би имале шта да раде.<br>Не дај Боже да се Срби сложе! Родомрсце би то у гроб отерало.<br>Не дај Боже да се Срби сложе! Страни плаћеници би преко ноћи остали без посла.<br>Не дај Боже да се Срби сложе! Цео свет би се хватао за главу!<br>Не дај Боже да се Срби сложе! Зар да сами себи више не скачемо у стомак?<br>Не дај Боже да се Срби сложе! Ко би секао грану на којој седимо?<br>Не дај Боже да се Срби сложе! Ко би трговао националним интересима?</p>
          <h2 id="ne_zna" class="nazivi_ap">НЕ ЗНА СВИЊА ШТА ЈЕ ДИЊА</h2>
          <p class="ap">Не зна свиња шта је диња. Више воли сплачине него помије.<br>Не зна свиња шта је диња. Док не дође на власт.<br>Не зна свиња шта је диња. Стално гледа погрешну телевизију.<br>Не зна свиња шта је диња. Једе и оно што се не једе.<br>Не зна свиња шта је диња. Да зна, друге птице би јој певале.<br>Не зна свиња шта је диња. Стално је у небраном грожђу!<br>Не зна свиња шта је диња. Док се не докопа државних јасли.<br>Не зна свиња шта је диња. Чим се наједе, преврће корито!<br>Не зна свиња шта је диња. Мало, мало, па обере бостан!<br>Не зна свиња шта је диња, па често пролази к'о тринаесто прасе!</p>
          <h2 id="ne_laje" class="nazivi_ap">НЕ ЛАЈЕ КЕРА СЕЛА РАДИ, НЕГО СЕБЕ РАДИ</h2>
          <p class="ap">Не лаје кера села ради него себе ради. Ни пас нема за шта да је уједе.<br>Не лаје кера села ради него себе ради. Нису јој све овце на броју.<br>Не лаје кера села ради него себе ради. И највеће џукеле је олајавају.<br>Не лаје кера села ради него себе ради. Од паса луталица не може главу да дигне.<br>Не лаје кера села ради него себе ради. Ово је вучје време!<br>Не лаје кера села ради него себе ради. Смучио јој се пасји живот. <br>Не лаје кера села ради него себе ради. Први кучићи су јој у воду бачени!<br>Не лаје Америка света ради него себе ради!<br>Не бомбардује НАТО демократије ради него себе ради!<br>Не цвета цвет лепоте ради него себе ради.</p>
          <h2 id="ne_lipši" class="nazivi_ap">НЕ ЛИПШИ МАГАРЧЕ ДО ЗЕЛЕНЕ ТРАВЕ!</h2>
          <p class="ap">Не липши магарче до зелене траве! Да си паметнији био би на коњу.<br>Не липши магарче до зелене траве! Ако издржиш, бићеш на коњу.<br>Не липши магарче до зелене траве! Доћи ће и твојих пет минута.<br>Не липши магарче до зелене траве! Сваки глас је драгоцен.<br>Не липши магарче до зелене траве! После тога, пусти мозак на отаву!<br>Не липши магарче до зелене траве! Неће ни њихова горети до зоре!<br>Не липши магарче до наредних избора!<br>Не липши магарче до предизборне кампање!<br>Не липши магарче до првог тендера!<br>Не умри жиранте до последње рате!</p>
          <h2 id="ne_mogu" class="nazivi_ap">НЕ МОГУ ОНИ ТОЛИКО ДА НАС МУЧЕ, КОЛИКО МИ МОЖЕМО ДА ИЗДРЖИМО</h2>
          <p class="ap">Не могу они толико да нас муче, колико ми можемо сами себи да скачемо у стомак!<br>Не могу они толико да нас понижавају, колико ми можемо да издржимо.<br>Не могу они толико да нас оспоравају, колико ми можемо да се самопоричемо.<br>Не могу они толико да нас прозивају, колико ми можемо да се самоокривљујемо!<br>Не могу они толико да нас нервирају, колико ми можемо сами себи да кидамо живце!<br>Не могу они толико да нам загорчају живот, колико ми можемо сами себи да запржимо чорбу!<br>Не могу они толико да нам соле памет, колико ми можемо сами себи да испирамо мозак!<br>Не могу они толико да нам раде о глави, колико родомрсци то од њих очекују.<br>Не могу они толико да нам држе придике, колико ми можемо сами себи да држимо лекције!<br>Не могу они толико да нам ломе кичму, колико ми можемо да је савијамо.</p>
          <h2 id="ne_može" class="nazivi_ap">НЕ МОЖЕ ШУТ С РОГАТИМ</h2>
          <p class="ap">Не може шут с рогатим. То није у складу са законима џунгле.<br>Не може шут с рогатим, ни сиромах с богатим!<br>Не може шут с рогатим. Где влада закон јачег, не примењује се право слабијег.<br>Не може шут с рогатим. Рогови не служе за украс!<br>Не може шут с рогатим. Србија је више пута доказала да ипак може.<br>Не може шут с рогатим, осим ако има јака леђа.<br>Не може шут с рогатим, осим ако је члан владајуће партије.<br>Не може шут с рогатим. И рогови се за нешто питају.<br>Кад шут постане богат, понаша се као да је одувек био рогат!<br>И шут има муда, али је курате среће!</p>
          <h2 id="ne_moli_se" class="nazivi_ap">НЕ МОЛИ СЕ ЦРКВИ КОЈА НЕ ПОМАЖЕ!</h2>
          <p class="ap">Не моли се цркви која не помаже! Од ње је и Бог дигао руке.<br>Не моли се цркви која не помаже! Постоје и друге.<br>Не моли се цркви која не помаже! Не троши узалуд време!<br>Не моли се цркви која не помаже! Стрпљиво чекај да јој истекне мандат.<br>Не моли се цркви која не помаже! Не прави будалу од себе!<br>Не моли се цркви која не помаже! Не пружај јој прилику да те понижава!<br>Не моли се цркви која не помаже! И над попом има поп!<br>Не моли се цркви која не помаже! Грешна је и пред Богом и пред људима!<br>Не моли се цркви која не помаже! Срце јој је тврђе од камена!<br>Не моли се цркви која не помаже! Дала је душу ђаволу!</p>
          <h2 id="ne_okreći" class="nazivi_ap">НЕ ОКРЕЋИ СЕ, СИНЕ!</h2>
          <p class="ap">Не окрећи се, сине! Србија се умирит' не може!<br>Не окрећи се, сине, него где ја стадох ти продужи!<br>Не окрећи се, сине! Метак у леђа ти ионако не гине!<br>Не окрећи се, сине! Србија се сагињати неће!<br>Не окрећи се, сине! Пут под ноге и бриши!<br>Не окрећи се, сине! Парада поноса је прошла.<br>Не окрећи се, сине! Душмани су ти стално за петама!<br>Не окрећи се, сине! Ничија није горела до зоре.<br>Не окрећи се, сине! Не одлазиш због гњилих крушака.<br>Не окрећи се, сине! Нико те није терао да пакујеш кофере.</p>
          <h2 id="ne_pada_iver" class="nazivi_ap">НЕ ПАДА ИВЕР ДАЛЕКО ОД КЛАДЕ</h2>
          <p class="ap">Не пада ивер далеко од кладе. Не одриче се олако својих корена.<br>Не пада ивер далеко од кладе. Исте су горе лист.<br>Ивер не пада далеко од кладе. Најбоље се осећа у кругу своје породице.<br>Ивер не пада далеко од кладе. Крв није вода!<br>Ивер не пада далеко од кладе. Породично гнездо му је највећа сигурност.<br>Ивер не пада далеко од кладе. Вековно огњиште се не напушта тако лако.<br>Ивер не пада далеко од кладе. Не жели да сече грану на којој је седео.<br>Ивер не пада далеко од кладе. Дрво се на дрво ослања.<br>Ивер не пада далеко од кладе. Заједно су јачи!<br>Ивер не пада далеко од кладе. Куд сви Турци, ту и мали Мујо.</p>
          <h2 id="ne_pada_sneg" class="nazivi_ap">НЕ ПАДА СНЕГ ДА ПОКРИЈЕ БРЕГ...</h2>
          <p class="ap">Не пада снег да покрије брег, него да сваки враг покаже свој траг!<br>Не пада снег да покрије брег, него да сваки криволовац покаже свој траг. <br>Не пада снег да покрије брег, него да свака зимска гума покаже свој траг.<br>Не пада снег да покрије брег, него да сваки путар покаже свој образ.<br>Не пада снег да покрије брег, него да сваки Деда Мраз донесе своје поклоне.<br>Не пада снег да покрије брег, него да сваког бескућника у црно завије!<br>Не пада снег да покрије брег, него да сваки Снешко Белић стане на своје ноге.<br>Не пада снег да покрије брег, него да сваки кер нањуши грм у коме лежи зец.<br>Не пада снег да покрије брег, него да сваком човеку, бар једном у животу, кане нешто с неба.<br>Не пада снег да покрије брег, него да сваку власт изненади у сред зиме.</p>
          <h2 id="ne_prodaj" class="nazivi_ap">НЕ ПРОДАЈ ВЕРУ ЗА ВЕЧЕРУ!</h2>
          <p class="ap">Не продај веру за вечеру! Једнога дана ће ти све искијати на нос!<br>Не продај веру за вечеру! Ниси је на путу нашао.<br>Не продај веру за вечеру! Није ти пала с неба.<br>Не продај веру за вечеру! Ни преци ти је нису продавали.<br>Многи су дали су веру за вечеру. Сада имају три оброка дневно.<br>Дао бих веру за вечеру, али не могу. Дао сам је за Молитвени доручак.<br>Многи су дали веру за вечеру, али се нису много овајдили. Сада узалуд гутају кнедле.<br>Ко прода веру за вечеру, решио је један оброк дневно. Остала два мора да прежива.<br>Не продај веру за вечеру! Не продаје ни она тебе.<br>Не продај веру за вечеру! И без фотеље се може живети.</p>
          <h2 id="ne_fermati" class="nazivi_ap">НЕ ФЕРМАТИ НИ ЦАРА, НИ ЋЕСАРА</h2>
          <p class="ap">Дрво се савија док је младо. Кад остари, не ферма ни цара, ни ћесара!<br>Дувански дим је немилосрдан! Не ферма ни цара, ни ћесара!<br>Оштар језик не ферма ни цара, ни ћесара! Док му се не покажу зуби!<br>Улица је закон! Кад јој дођу виле очима, не ферма ни цара, ни ћесара!<br>Кука и мотика немају милости! Кад устану, не фермају ни цара, ни ћесара!<br>Одрешене руке су пуне себе! Не фермају ни цара, ни ћесара!<br>Усијаној глави је џабе говорити. Не ферма ни цара, ни ћесара!<br>Бирократија је неукротива. Не ферма ни цара, ни ћесара!<br>Велике силе раде шта хоће. Не фермају ни цара, ни ћесара!<br>Јавни извршитељи су се много осилили. Не фермају ни цара, ни ћесара!</p>
          <h2 id="ne_hvataj" class="nazivi_ap">НЕ ХВАТАЈ СЕ У КОЛО АКО НЕ ЗНАШ ДА ИГРАШ</h2>
          <p class="ap">Не хватај се у коло ако не знаш да играш! То ће те скупо коштати!<br>Не хватај се у коло ако не знаш да играш! Ахилова пета једва чека да ти покаже зубе.<br>Не хватај се у коло ако не знаш да играш! Ионако је све отишло на добош!<br>Не хватај се у коло ако не знаш да играш! Провешћеш се к'о бос по трњу!<br>Не хватај се у коло ако не знаш да играш! Грешке у корацима ти нису потребне.<br>Не хватај се у коло ако не знаш да играш! Ниси мамин и татин син.<br>Не хватај се у коло ако не знаш да играш! Не скачи сам себи у стомак!<br>Не хватај се у коло ако не знаш да играш! Ионако ти гори под ногама!<br>Не хватај се у коло ако не знаш да играш! Не гоји се прасе пред Божић.<br>Не хватај се у коло ако не знаш да играш! Не иде се грлом у јагоде!</p>
          <h2 id="neka_bude" class="nazivi_ap">НЕКА БУДЕ ШТО БИТИ НЕ МОЖЕ</h2>
          <p class="ap">Нека буде што бити не може! Да се Срби сложе и умноже! <br>Нека буде што бити не може! Да се Руси и Амери сложе.<br>Нека буде што бити не може! Да Бела и Жута кућа престану да прде у исту тикву.<br>Нека буде што бити не може! Што може, већ је било.<br>Нека буде што бити не може! Једном се живи.<br>Нека буде што бити не може! Да Монтенегро поново постане Црна Гора.<br>Нека буде што бити не може! Да се абортус коначно протера из Србије.<br>Нека буде што бити не може! Да и белој куги дође црни петак.<br>Нека буде што бити не може! Да између натоиста и терориста пукне тиква!<br>Нека буде што бити не може! Да једнога дана и нас огреје сунце.</p>
          <h2 id="nekom_rat" class="nazivi_ap">НЕКОМ РАТ, НЕКОМ БРАТ</h2>
          <p class="ap">Неком рат, неком брат! Свакоме према заслугама.<br>Неком рат, неком брат! Невиним жртвама рат, произвођачима оружја брат!<br>Неком рат, неком брат! Малим народима рат, великим силама брат!<br>Неком рат, неком брат. Од сваког према могућностима, свакоме према потребама.<br>Неком рат, неком брат, неком спрат!<br>Неком рат, неком брат, неком мир, неком пир!<br>Завади, па владај! Њима рат, теби брат!<br>Неком рат, неком стари сват!<br>Неком рат, неком брат! Терористима рат, натоистима брат!<br>Неком рат, неком брат! Црној Гори рат, Монтенегру брат!</p>
          <h2 id="nema_brata" class="nazivi_ap">НЕМА БРАТА ДОК НЕ РОДИ МАЈКА</h2>
          <p class="ap">Нема брата док не роди мајка. Друга мајка таквог не рађа.<br>Нема брата док не роди мајка, ни самара док не роди ташта!<br>Нема брата док не роди мајка, ни магарца док не роди свекрва.<br>Нема брата док не роди мајка, ни братанца док не роди снајка.<br>Нема брата док не роди мајка, нити рата док не роди Америка!<br>Нема брата док не роди мајка. Макар га и комшија правио.<br>Нема брата док не роди мајка. Сурогат мајка таквог не рађа.<br>Нема брата док не роди мајка. Отац се ту ни за шта не пита.<br>Нема брата док не роди интерес.<br>Нема брата док не роди коалициони партнер.</p>
          <h2 id="nema_drveta" class="nazivi_ap">НЕМА ДРВЕТА БЕЗ ГРАНЕ, НИ ЧОВЕКА БЕЗ МАНЕ</h2>
          <p class="ap">Нема дрвета без гране, ни човека без мане, ако власт друкчије не одлучи.<br>Нема дрвета без гране, ни човека без мане. Да има, где би нам био крај?<br>Нема дрвета без гране, ни човека без мане. На задовољство шумокрадица.<br>Нема дрвета без гране, ни власти без мане.<br>Нема дрвета без гране, ни човека без мане. Да има, ватрогасци би преко ноћи остали без посла.<br>Нема дрвета без гране, ни човека без мане. Да има, шума не би имала уши!<br>Нема дрвета без гране, ни човека без мане, ако законом није друкчије прописано.<br>Нема дрвета без гране, човека без мане, ни живота без кафане.<br>Нема дрвета без гране, ни човека без мане. Да има, друге птице би нам певале.<br>Нема дрвета без гране, ни човека без мане. Као да смо једне горе лист.</p>
          <h2 id="nema_rata" class="nazivi_ap">НЕМА РАТА ДОК НЕ УДАРИ БРАТ НА БРАТА!</h2>
          <p class="ap">Нема рата док не удари брат на брата, а у случају Босне – и на старог свата!<br>Нема рата док не удари брат на брата! Воља ментора се мора поштовати.<br>Нема рата док не удари брат на брата! Такве јунаке мајка више не рађа.<br>Нема рата док не удари брат на брата! Морају и даљински управљачи од нечег да живе.<br>Нема рата док не удари брат на брата! Навијачи не трпе импровизације.<br>Нема рата док не удари брат на брата! Јуришају један на другог као да их је једна мајка родила!<br>Нема рата док не удари брат на брата! Да се зна ко је коме тата!<br>Нема рата док не удари брат на брата! Ионако пролазе један поред другог к'о поред турског гробља.<br>Нема рата док не удари брат на брата, ни злочина без НАТО пакта!<br>Нема рата док не удари брат на брата! Да се зна да су истим млеком задојени.</p>
          <h2 id="nema_hleba" class="nazivi_ap">НЕМА ХЛЕБА БЕЗ МОТИКЕ</h2>
          <p class="ap">Нема хлеба без мотике, ни врућих кромпира без политике!<br>Нема хлеба без мотике, ни меда и млека без политике.<br>Нема хлеба без мотике, ни попаре без политике.<br>Нема хлеба без мотике, ни игара без политике.<br>Нема хлеба без мотике. Копа и рукама и ногама да би нас прехранила.<br>Нема хлеба без мотике. Она нас је одржала, њојзи хвала.<br>Нема хлеба без мотике. Увек је орна за рад.<br>Нема хлеба без мотике. Не треба јој ни гориво, ни мазиво.<br>Нема хлеба без мотике. Не живи се од статистике.<br>Нема хлеба без куке и мотике.</p>
          <h2 id="nemati_putera" class="nazivi_ap">НЕМАТИ ПУТЕРА НА ГЛАВИ</h2>
          <p class="ap">Муж без путера на глави, жена без длаке на језику. Ударио тук на лук!<br>Чист образ може мирно да спава. Нема путера на глави.<br>Савест ми је чиста као суза. Нема путера на глави.<br>Чист рачун не брине за своју будућност. Нема путера на глави.<br>Мозак на отави има право да ужива, под условом да нема путера на глави.<br>Да смо на време стављали прст на чело, сада не бисмо имали путера на глави.<br>Медени месец је непоновљив. Нема путера на глави.<br>Невиност је увек добродошла. Нема путера на глави.<br>Ни магарац нема путера на глави, али целог живота носи самар!<br>Окривљени је доказао да је невин. Утврђено је да нема путера на глави.</p>
          <h2 id="neprijatelj" class="nazivi_ap">НЕПРИЈАТЕЉ (НИКАДА) НЕ СПАВА</h2>
          <p class="ap">Непријатељ никада не спава! Једно око му је стално отворено.<br>Непријатељ никада не спава! Једно око му је стално на нишану!<br>Непријатељ никада не спава! Нишанске справе су му стално подешене!<br>Непријатељ никада не спава! Једва чека да забоде нож у леђа!<br>Непријатељ никада не спава! Ни највећим душманима га не бих пожелео.<br>Непријатељ никада не спава! Или нас вуче за уши или за нос.<br>Непријатељ никада не спава! И у глуво доба ноћи нам показује зубе!<br>Непријатељ никада не спава! На задовољство лажних пријатеља.<br>Непријатељ никада не спава! Стално је у приправности!<br>Непријатељ никада не спава. И дању и ноћу се буса у груди!</p>          
          <h2 id="nesreća" class="nazivi_ap">НЕСРЕЋА НИКАДА НЕ ДОЛАЗИ САМА</h2>
          <p class="ap">Несрећа никада не долази сама! Без пратиља ни у клозет не иде.<br>Несрећа никада не долази сама! Јавни извршитељи су јој десна рука.<br>Несрећа никада не долази сама! Даљински управљачи су увек уз њу! <br>Несрећа никада не долази сама. Мито и корупција су јој највернији животни сапутници.<br>Несрећа никада не долази сама! Марице и палице су јој увек за петама!<br>Несрећа никада не долази сама! И коалициони партнери јој дувају у леђа.<br>Несрећа никада не долази сама! С њом и ђаво долази по своје.<br>Несрећа никада не долази сама. И комби партије шлепује са собом.<br>Несрећа никада не долази сама! Дужничко ропство јој је стални пратилац.<br>Несрећа никада не долази сама! Држи се телевизије к'о пијан плота.</p>
          <h2 id="neće_grom" class="nazivi_ap">НЕЋЕ ГРОМ У КОПРИВЕ</h2>
          <p class="ap">Неће гром у коприве. Плаши се да га не ожаре!<br>Неће гром у коприве. Не занима га ситна боранија.<br>Неће гром у коприве. Ниједна се није огрешила о америчке интересе. <br>Неће гром у коприве. Нису му ни до колена.<br>Неће гром у коприве. Не пада на тако ниске гране.<br>Неће гром у коприве. Не жели да пуца у празно.<br>Неће гром у коприве. Бира узвишеније циљеве!<br>Неће гром у коприве. Нису његов ниво.<br>Неће гром у коприве. Држи до свог достојанства.<br>Неће гром у коприве. Интересују га крупније зверке!</p>
          <h2 id="ni_dunav" class="nazivi_ap">НИ ДУНАВ ИХ (НАС) НЕЋЕ ОПРАТИ</h2>
          <p class="ap">Цео мандат исправљају криву Дрину. Ни Дунав их неће опрати!<br>И даље нас преводе жедне преко воде. Ни Дунав их неће опрати!<br>Блатимо се преко сваке мере. Ни Дунав нас неће опрати!<br>Све им је пало у воду. Ни Дунав их неће опрати!<br>И најчистије реке смо пустили низ воду. Ни Дунав нас неће опрати!<br>Београд на води се превише загледао у Саву. Ни Дунав га неће опрати!<br>Цео мандат наврћу воду на своју воденицу. Ни Дунав их неће опрати!<br>Поплаве нас у црно завише, а одговорни ни репом да мрдну! Ни Дунав их неће опрати!<br>Брод тоне, а они купују јахте! Ни Дунав их неће опрати!<br>Највећи талог је испливао на површину. Ни Дунав га неће опрати!</p>
          <h2 id="ni_luk" class="nazivi_ap">НИ ЛУК ЈЕО, НИ ЛУК МИРИСАО</h2>
          <p class="ap">Ни лук јео, ни лук мирисао, а нико га не вари!<br>Ни лук јели, ни лук мирисали, а све нам је искијало на нос! <br>Ни лук јели, ни лук мирисали, а стално смо им кост у грлу!<br>Ни лук јели, ни лук мирисали, а годинама смо у небраном грожђу!<br>Ни лук јели, ни лук мирисали, а и даље задовољавамо њихове апетите!<br>Ни лук јели, ни лук мирисали, а не силазимо са оптуженичке клупе!<br>Ни лук јели, ни лук мирисали, а и даље нам набијају Рачак на нос!<br>Ни лук јели, ни лук мирисали, а обрали бостан!<br>Ни лук јели, ни лук мирисали, а и даље смо им трн у оку!<br>Ни лук јели, ни лук мирисали, а и даље за све криви!</p>
          <h2 id="ni_orah" class="nazivi_ap">НИ ОРАХ ИЗ РУКЕ МУ (ЈОЈ) НЕ БИХ УЗЕО (УЗЕЛА)</h2>
          <p class="ap">Забрањено воће је неодољиво, али му неретко ни орах из руке не бих узео.<br>Од гована пите нема. Човек им ни орах из руке не би узео.<br>И најружнија жена је лепа, под условом да јој се ни орах из руке не узме.<br>Прскано воће је лепо, али му ни орах из руке не бих узео.<br>И магарци коња за трку имају, али му кобиле ни орах из руке не би узеле.<br>Намазани су свим бојама. Озбиљан човек им ни орах из руке не би узео.<br>Афричка шљива је добра, али јој расан бик ни орах из руке не би узео.<br>Он једном ногом у гробу, она у цвету младости, а љубав цвета ли, цвета. Нека цвета, али ја јој ни орах из руке не бих узео.<br>Црвљива шљива није ни за шта. Ни орах из руке јој не бих узео.<br>Политика је курва. Толико се проституише, да јој ни орах из руке не бих узео.</p>
          <h2 id="ni_pas" class="nazivi_ap">НИ ПАС НЕМА ЗА ШТА ДА ГА УЈЕДЕ</h2>
          <p class="ap">Потрошачка корпа је све тања. Ни пас нема за шта да је уједе.<br>Имам вредну комшиницу. Годинама тера кера, а ни пас нема за шта да је уједе.<br>Многи нас олајавају, а ни пас нема за шта да нас уједе.<br>Просечан пензионер је добро уфитиљио! Ни пас нема за шта да га уједе.<br>Млади се чудно понашају. Не излазе из кафане, а ни пас нема за шта да их уједе.<br>Предузеће у стечају је једном ногом у гробу! Ни пас нема за шта да га уједе.<br>Минимална зарада је скромна. Ни пас нема за шта да је уједе.<br>Гладан стомак је сит свега! Ни пас нема за шта да га уједе.<br>Једном ногом у гробу, а обема рукама у контејнеру! Ни пас нема за шта да га уједе.<br>Народ једва саставља крај с крајем. Ни пас нема за шта да га уједе.</p>
          <h2 id="nije_zlato" class="nazivi_ap">НИЈЕ ЗЛАТО СВЕ ШТО СИЈА</h2>
          <p class="ap">Није злато све што сија, нит' је лепо све што прија.<br>Није злато све што сија. Не користи се лажним сјајем.<br>Није злато све што сија. Не занимају га шарене лаже.<br>Није злато све што сија. Да јесте, брзо би упрскало мотку.<br>Није злато све што сија. Не кити се туђим перјем.<br>Није злато све што сија. Сија и Сунце, али на други начин.<br>Није злато све што сија. Не жели да се изједначава с бижутеријом.<br>Није злато све што сија. Постоји и друга страна медаље.<br>Није злато све што сија, нит' је гвожђе све што рђа.<br>Није злато све што сија. Сија и свитац, али само ноћу.</p>
          <h2 id="nije_lako" class="nazivi_ap">НИЈЕ ЛАКО ГЛУМИТИ БУДАЛУ</h2>
          <p class="ap">Није лако глумити будалу. Све је већа конкуренција.<br>Није лако глумити будалу. Намазана је свим бојама.<br>Није лако глумити будалу. То може само ђон-образ.<br>Није лако глумити будалу. Мандат дуго траје.<br>Није лако глумити будалу. Никада се не зна у шта се све може изродити.<br>Није лако глумити будалу. И рођену мајку гледа с висине.<br>Није лако глумити будалу. Партија јој је одскочна даска, а фотеља заштитна маска.<br>Није лако глумити будалу. Једнога дана све искија на нос!<br>Није лако глумити будалу. То су мајмунска посла.<br>Није лако глумити будалу. Једно прича, друго ради, а треће мисли.</p>
          <h2 id="nije_svaki" class="nazivi_ap">НИЈЕ СВАКИ ДАН БАДЊИ ДАН</h2>
          <p class="ap">Није сваки дан Бадњи дан. Ђурђевдан, Видовдан и Митровдан су најбољи доказ за то.<br>Није сваки дан Бадњи дан. Треба и по неко прасе да остане живо.<br>Није сваки дан Бадњи дан. Да јесте, друге птице би нам певале.<br>Бескућник живи под ведрим небом. Ниједан дан му није Бадњи дан.<br>Богаташ може да троши колико хоће. Сваки дан му је Бадњи дан.<br>Није сваки дан Бадњи дан. Док се не дође на власт.<br>Није сваки дан Бадњи дан. Треба и по које стабло да остане на ногама. <br>Бубрег у лоју је рођен под срећном звездом. Сваки дан му је Бадњи дан.<br>Није сваки дан Бадњи дан. Мора понешто и да се ради.<br>У свему треба имати меру. Није сваки дан Бадњи дан.</p>
          <h2 id="nije_sve_tako" class="nazivi_ap">НИЈЕ СВЕ ТАКО ЦРНО</h2>
          <p class="ap">Није све тако црно! Шарене лаже су свуда око нас. <br>Није све тако црно! Бела застава је увек на дохвату руке.<br>Није све тако црно! У многим областима је завладало сивило.<br>Није све тако црно! Бела куга, жута штампа и сива економија су најбољи доказ за то.<br>Није све тако црно! Црна овца, црни петак, црна хроника и црна магија су само изузеци који то потврђују.<br>Није све тако црно! Контејнери се редовно пуне.<br>Није све тако црно! Треба и телевизији понешто веровати.<br>Није све тако црно! Статистички подаци су охрабрујући.<br>Није све тако црно! Народ још увек даје знаке живота.<br>Није све тако црно! Народ још увек саставља крај са крајем.</p>
          <h2 id="nije_sve_u_novcu" class="nazivi_ap">НИЈЕ СВЕ У НОВЦУ</h2>
          <p class="ap">Није све у новцу. И паре су важне.<br>Није све у новцу. И чланство у владајућој партији је важно.<br>Није све у новцу. И купљене дипломе су важне.<br>Није све у новцу. Интерес грађана је на првом месту.<br>Није све у новцу. И плате су важне.<br>Није све у новцу. И предизборни сендвичи постају све актуелнији.<br>Није све у новцу. Без власти нема живота.<br>Није све у новцу. Без телевизије би све пало у воду.<br>Није све у новцу. Без статистике бисмо били нико и ништа.<br>Није све у новцу. Значај контејнера се не сме потцењивати.</p>
          <h2 id="nije_srpski" class="nazivi_ap">НИЈЕ СРПСКИ ЋУТАТИ</h2>
          <p class="ap">Није српски ћутати него актуелну власт величати.<br>Није српски ћутати него претходну власт осуђивати!<br>Није српски ћутати него стално гунђати.<br>Није српски ћутати него глупости причати.<br>Није српски ћутати него шапутати!<br>Није српски ћутати него се стално самопорицати.<br>Није српски ћутати. Наше подвиге треба стално осуђивати!<br>Није српски ћутати. Њихове злочине треба стално величати!<br>Није српски ћутати. И највећи ћутолог кад-тад пропева!<br>Није српски ћутати. Информативни разговор то нам никада не би опростио.</p>
          <h2 id="nije_teško" class="nazivi_ap">НИЈЕ ТЕШКО БИТИ ФИН</h2>
          <p class="ap">Није тешко бити фин. За почетак, довољно је да те политички аналитичари похвале.<br>Није тешко бити фин. Довољно је само да почнеш да мислиш туђом главом.<br>Није тешко бити фин. Прво избомбардујеш све што можеш, а онда повремено испираш уста.<br>Постао сам највећи папучар у граду и доказао да није тешко бити фин.<br>Није тешко бити фин. Дозволи да те сви јашу и све ће бити у реду!<br>Није тешко бити фин. Гласај за и постаћеш најфинији на свету!<br>Није тешко бити фин. Буди мањи од маковог зрна и ником нећеш сметати!<br>Није тешко бити фин. Узимај само колико ти треба и сви ће ти аплаудирати.<br>Није тешко бити фин. То и власт може, али неће.<br>Није тешко бити фин. За почетак, довољно је да ниси мамин и татин син.</p>
          <h2 id="nije_šija" class="nazivi_ap">НИЈЕ ШИЈА НЕГО ВРАТ</h2>
          <p class="ap">Једни кажу грло, други гуша. Није шија него врат.<br>Једно је ваздушна кампања, а друго рат. Није шија него врат.<br>Народ више не пресипа из шупљег у празно, али и даље једва саставља крај с крајем. Није шија него врат.<br>Више не сечемо грану на којој седимо, али и даље сами себи скачемо у стомак! Није шија него врат.<br>Старлета се лакта преко кревета, али није проститутка. Није шија него врат.<br>Једно су натоисти, а друго терористи. Није шија него врат.<br>Више нам не испирају мозак, али нам и даље соле памет. Није шија него врат.<br>Политика је курва, али се не проституише. Није шија него врат.<br>Ни по бабу ни по стричевима, већ по раји и по нејакима! Није шија него врат.<br>Више им нисмо трн у оку него кост у грлу! Није шија него врат.</p>
          <h2 id="nijednog" class="nazivi_ap">НИЈЕДНОГ ПОСЛА СЕ НЕ ТРЕБА СТИДЕТИ</h2>
          <p class="ap">Ниједног посла се не треба стидети. Од нечег мора да се живи.<br>Ниједног посла се не треба стидети. Не зна се шта носи дан, а шта ноћ!<br>Страни плаћеник ради све што му се каже. Ниједног посла се не стиди. <br>Трговина људским органима може мирно да спава. Ниједног посла се не треба стидети.<br>Не подржавам лактање преко кревета, али га донекле разумем. Ниједног посла се не треба стидети.<br>Најстарији занат и није толико грешан. Ниједног посла се не треба стидети.<br>Најпознатији слоган подземља гласи: „Ниједног посла се не треба стидети“.<br>Прање новца не треба превише осуђивати! Ниједног посла се не треба стидети.<br>Ниједног посла се не треба стидети. Од плате се ионако не живи.<br>Продаја магле је разумљива. Ниједног посла се не треба стидети.</p>
          <h2 id="nikad" class="nazivi_ap">НИКАД НЕ РЕЦИ НИКАД!</h2>
          <p class="ap">Никад не реци никад! Не зна се шта носи дан, а шта ноћ.<br>Никад не реци никад! Закони џунгле су и даље на снази!<br>Никад не реци никад! НАТО се увек може повампирити!<br>Никад не реци никад! Ђаво може увек да дође по своје!<br>Никад не реци никад! Окреће се коло среће.<br>Никад не реци никад! Живот је пун искушења!<br>Никад не реци никад! Палица је увек спремна за акцију!<br>Никад не реци никад! Власт је у стању и највеће глупости да смисли!<br>Никад не реци никад! Информативни разговор је на све спреман!<br>Никад не реци никад! Савезници су увек спремни за бомбардовање!</p>
          <h2 id="niko_nema" class="nazivi_ap">НИКО НЕМА ШТО СРБИН ИМАДЕ</h2>
          <p class="ap">Нико нема што Србин имаде. Две државе, а четири владе.<br>Нико нема што Србин имаде. Право да крадуцка, али не и да краде.<br>Нико нема што Србин имаде. Мало вере и још мање наде.<br>Нико нема што Србин имаде. Удружене непријатеље и посвађане пријатеље.<br>Нико нема што Србин имаде. Много победа у рату и још више пораза у миру!<br>Нико нема што Србин имаде. Одговорну власт која не краде.<br>Нико нема што Србин имаде. Празне џепове и пуне кафане.<br>Нико нема што Србин имаде. Толико јефтине радне снаге.<br>Нико нема што Србин имаде. Толико палица по глави становника.<br>Нико нема што Србин имаде. Уличне шетње и геј параде.</p>
          <h2 id="niko_nije_prorok" class="nazivi_ap">НИКО НИЈЕ ПРОРОК У СВОМ СЕЛУ</h2>
          <p class="ap">Нико није пророк у свом селу. Магла се продаје само у граду.<br>Нико није пророк у свом селу. Осим Тарабића и Мата Глушца.<br>Нико није пророк у свом селу, осим у време предизборне кампање.<br>Нико није пророк у свом селу. Чак ни политички аналитичари.<br>Нико није пророк у свом селу. Рог за свећу се не продаје тако лако.<br>Нико није пророк у свом селу. У њему се људи још увек држе за реч.<br>Нико није пророк у свом селу. Треба до краја живота људима гледати у очи.<br>Нико није пророк у свом селу. Празна слама се најбоље млати у граду.<br>Нико није пророк у свом селу, док не постане члан владајуће партије.<br>Нико није пророк у свом селу. Шарене лаже не пролазе код људи који се знају.</p>
          <h2 id="niko_nije_savršen" class="nazivi_ap">НИКО НИЈЕ САВРШЕН</h2>
          <p class="ap">Нико није савршен. На задовољство естетских хирурга.<br>Нико није савршен. Осим принца на белом коњу.<br>Нико није савршен. Осим власти.<br>Нико није савршен. И најсјајније одличје има своје наличје.<br>Нико није савршен. Увек постоји и друга страна медаље.<br>Нико није савршен. Док не постане вођа.<br>Нико није савршен. Док не постане политички аналитичар.<br>Нико није савршен. Док не прода веру за вечеру.<br>Ни мандат није савршен. Кратко траје.<br>И најпоткованији човек има Ахилову пету. Нико није савршен.</p>
          <h2 id="niko_se" class="nazivi_ap">НИКО СЕ НИЈЕ НАУЧЕН РОДИО</h2>
          <p class="ap">Нико се није научен родио. С факултетом се само деца рађају.<br>Нико се није научен родио. И највећи научници стално уче.<br>Нико се није научен родио. И животна школа мора од нечег да живи.<br>Незналице не треба превише критиковати. Нико се није научен родио.<br>Нико се није научен родио, али јесте ненаучен умро.<br>Не подржавам политичаре који преко ноћи завршавају факултет, али их донекле разумем. Нико се није научен родио.<br>Нико се није научен родио. И ђаво стално учи.<br>Нико се није научен родио. Мајчина утроба је дом за становање, а не школа за учење.<br>Деца све знају, а ниједно се научено не рађа.<br>Нико се није научен родио. И учитељи стално уче.</p>
          <h2 id="nisu_nam" class="nazivi_ap">НИСУ НАМ (ИМ) СВЕ ОВЦЕ НА БРОЈУ</h2>
          <p class="ap">Нису нам све овце на броју! Пали смо с коња на магарца!<br>ЕУ црну вуну преде! Нису јој све овце на броју!<br>И пастири су одсвирали своје! Нису им све овце на броју!<br>Комшији цркла крава, а комшиница ни репом да мрдне. Као да су јој све овце на броју.<br>Миран сан спава к'о заклан. Све овце су му на броју.<br> <br>Сточни фонд десеткован, а надлежни тврде да су нам све овце на броју.<br>Климава фотеља се и за сламку хвата! Нису јој све овце на броју!<br>Дангубићи по цео дан блеје. Као да су им све овце на броју.<br>Ован с лакоћом предводи стадо. Не занима га да ли су му све овце на броју.<br>Сточарство једва саставља крај с крајем! Нису му све овце на броју!</p>
          <h2 id="ničija" class="nazivi_ap">НИЧИЈА НИЈЕ ГОРЕЛА ДО ЗОРЕ</h2>
          <p class="ap">Ничија није горела до зоре! Пре или касније, свачија уфитиљи!<br>Ничија није горела до зоре! То и проститутке знају.<br>Ничија није горела до зоре, па неће ни њихова!<br>Ничија није горела до зоре, а свачија се понаша као да ће вечито сијати.<br>Ничија није горела до зоре! Ватрогасци то најбоље знају. <br>Ничија није горела до зоре! Заиграће мечка и пред њиховом кућом!<br>Ничија није горела до зоре! Доћи ће и њима црни петак!<br>Огрејаће и нас сунце. Ничија није горела до зоре!<br>Видећемо чија мајка црну вуну преде! Ничија није горела до зоре!<br>Данас све и свја, сутра нико и ништа! Ничија није горела до зоре!</p>
          <h2 id="nišanske" class="nazivi_ap">НИШАНСКЕ СПРАВЕ СЕ СТАЛНО ПОДЕШАВАЈУ</h2>
          <p class="ap">Нишанске справе се стално подешавају! Не зна се шта носи дан, а шта ноћ!<br>Нишанске справе се стално подешавају! У рату према челу, у миру према потиљку.<br>Нишанске справе се стално подешавају! Једва чекају да неком изађу на мегдан!<br>Нишанске справе се стално подешавају! Ђаво може увек да дође по своје!<br>Нишанске справе се стално подешавају! Непријатељ никада не спава!<br>Нишанске справе су к'о запета пушка! Стално се подешавају.<br>Нишанске справе се стално подешавају! Прошла су времена када се пуцало у празно.<br>НАТО је увек спреман да сеје смрт! Нишанске справе му се стално подешавају!<br>Нишанске справе се стално подешавају! Празном пушком више се не прети.<br>Нишанске справе се стално подешавају! Увек су у стању приправности!</p>
          <h2 id="ništa_nas" class="nazivi_ap">НИШТА НАС НЕ СМЕ ИЗНЕНАДИТИ</h2>
          <p class="ap">Ништа нас не сме изненадити. Спремни смо и за оно најгоре!<br>Ништа нас не сме изненадити. Осиромашени уранијум су нам већ донирали.<br>Ништа нас не сме изненадити. Све што је могло, већ нас је изненадило!<br>Ништа нас не сме изненадити. Најгоре представе већ су нам приређене!<br>Ништа нас не сме изненадити. Ни гром из ведра неба, ни врућ кромпир из празне кухиње, ни хладан туш из суве дреновине.<br>Ништа нас не сме изненадити. Страх у кости су нам давно утерали!<br>Ништа нас не сме изненадити. Њихових лажи смо се већ наслушали.<br>Ништа нас не сме изненадити. И климатске промене ћемо зауставити!<br>Ништа нас не сме изненадити. Ни нови Рачак, ни нове Маркале, ни нове бомбе!<br>Ништа нас не сме изненадити. Много смо јаки!</p>
          <h2 id="ništa_nije" class="nazivi_ap">НИШТА НИЈЕ ТОЛИКО ЛОШЕ, ДА НЕ МОЖЕ БИТИ ГОРЕ</h2>
          <p class="ap">Ништа није толико лоше, да не може бити горе. Претходна власт се увек може повампирити!<br>Ситуација је лоша, али не толико да не може бити гора.<br>Ништа није толико лоше, да не може бити горе. Закон џунгле се све осионије понаша!<br>Ништа није толико лоше, да не може бити горе, ако политички аналитичари друкчије не мисле.<br>Ништа није толико лоше, да не може бити горе. Не зна се шта носи дан, а шта ноћ!<br>Ништа није толико лоше, да не може бити горе. Окреће се коло среће.<br>Ништа није толико лоше, да не може бити горе. Ђаво може увек доћи по своје! <br>Ништа није толико лоше, да не може бити горе. НАТО никада не спава!<br>Ништа није толико лоше, да не може бити горе. Све је више палица по глави становника!  <br>Ништа није толико лоше, да не може бити горе. Међународно право све мање даје знаке живота.</p>
          <h2 id="nov_bunar" class="nazivi_ap">НОВ БУНАР КОПАЈ, АЛИ У СТАРИ НЕ ПЉУЈ!</h2>
          <p class="ap">Нов бунар копај, али у стари не пљуј! Једнога дана може све да ти падне у воду. <br>Нов бунар копај, али у стари не пљуј! Не зна се шта носи дан, а шта ноћ!<br>Нов бунар копај, али у стари не пљуј! Мандат не може вечито да траје.<br>Нов бунар копај, али стари не пуштај низ воду!<br>Нов бунар копај, али у стари не пљуј! Ђаво може увек доћи по своје!<br>Нов бунар копај, али у стари не пљуј! Није ти пао с неба.<br>Нов бунар копај, али у стари не пљуј! Ниједном те није превео жедног преко воде.<br>Нов бунар копај, али у стари не пљуј! Нико те не бије по ушима да се посипаш пепелом!<br>Нов бунар копај, али у стари не пљуј! Може свашта да исплива на површину!<br>Нов бунар копај, али у стари не пљуј! Неће ни новоме горети до зоре.</p>
          <h2 id="novac_je" class="nazivi_ap">НОВАЦ ЈЕ ДОБАР СЛУГА, А ЗАО ГОСПОДАР</h2>
          <p class="ap">Новац је добар слуга, а зао господар! Расипнику слуга, цицији господар!<br>Новац је добар слуга, а зао господар! Мито и корупција су му највећи пријатељи.<br>Новац је зао господар! Многе је у црно завио!<br>Новац је добар слуга, а зао господар! Кир Јања је имао несрећу да му буде само господар!<br>Новац је зао господар! Ни према коме нема милости!<br>Новац је добар слуга, а зао господар! Кад имаш – слуга, кад немаш – господар!<br>Новац је зао господар! Ни у сламарици нас не оставља на миру!<br>Новац је добар слуга. Врти и где бургија неће.<br>Новац је добар слуга, а зао господар! Борба за власт је најбољи доказ за то.<br>Новац је добар слуга, а зао господар! И поред тога, сва врата су му отворена.</p>
          <h2 id="novac_kvari" class="nazivi_ap">НОВАЦ КВАРИ ЉУДЕ</h2>
          <p class="ap">Новац квари људе. Преко ноћи их претвара у нељуде.<br>Новац квари људе. За пару би и рођену мајку продао.<br>Новац квари људе. И с црним ђаволом се проституише.<br>Новац квари људе. И највећи неверници му се клањају.<br>Новац квари људе. С лакоћом нам испира мозак.<br>Новац квари људе. И највеће глупости му падају на памет.<br>Новац квари људе. Ништа му није свето.<br>Новац квари људе. Мито и корупција су му десна рука.<br>Новац квари људе. Ни проститутке не оставља на миру.<br>Новац квари људе. И у подземљу се осећа као код своје куће.</p>
          <h2 id="nužda" class="nazivi_ap">НУЖДА ЗАКОН МЕЊА</h2>
          <p class="ap">Нужда закон мења. Мала по редовној процедури, велика по хитном поступку.<br>Нужда закон мења. Парламент је стално држи на оку.<br>Нужда закон мења. Кад јој дођу виле очима, гази све пред собом.<br>Нужда закон мења. Кад јој загусти, нема милости.<br>Нужда закон мења. Кад год треба, очита му лекцију.<br>Нужда закон мења, а страх примењује.<br>Нужда закон мења. Ни тоалет папир не оставља на миру.<br>Нужда закон мења. Ако треба и на сред улице!<br>Нужда закон мења. Кука и мотика јој стално дувају у леђа.<br>Нужда закон мења. И народни посланици је морају уважавати.</p>
        </article>
      </section>
      <aside>
        <h2>ЖИВКО КУЛИЋ</h2>
        <h3>АНТИПОСЛОВИЦА НЕДЕЉЕ</h3>
         <p id="ant_nedelje"></p>
        <h3>АФОРИЗАМ НЕДЕЉЕ</h3>
         <p id="afo_nedelje"></p>
       <br>
       <h2>ГОСТУЈУЋИ АФОРИСТИЧАРИ</h2>
          <a id="biografija_gosta"><img id="slika_gosta" src="../img/gost.jpg" alt="Слика гостујућег аутора"></a>
          <a id="ime_gosta"></a>
          <p id="aforizam_gosta1"></p><br>
          <p id="aforizam_gosta2"></p><br>
          <p id="aforizam_gosta3"></p><br>
          <p id="aforizam_gosta4"></p><br>
          <p id="aforizam_gosta5"></p><br>
          <p id="aforizam_gosta6"></p><br>
          <p id="aforizam_gosta7"></p><br>
          <p id="aforizam_gosta8"></p><br>
          <p id="aforizam_gosta9"></p><br>
          <p id="aforizam_gosta10"></p><br>
       </aside>        
    </main>
    <footer>
      <p>КОНТАКТ: <a class="linkovi" href="mailto:zivko.kulic@yahoo.com">zivko.kulic@yahoo.com</a></p>
    </footer>
    <script src="../js/app.js"></script>
  </body>
</html>