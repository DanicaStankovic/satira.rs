<!DOCTYPE html>
<html lang="sr-RS">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="САТИРА је сајт намењен љубитељима хумора и сатире. Овде су поређане антипословице посвећене темама чији назив почиње словом И, а које је написао Живко Кулић.">
    <title>ЖИВКО КУЛИЋ: АНТИПОСЛОВИЦЕ НА СЛОВО И</title>
    <link rel="stylesheet" type="text/css" href="../css/styles.css">
    <link rel="icon" href="../img/logo-ZK.png">
  </head>
  <body>
  	<header>
      <a href="../index.html" class="header-logo"><img src="../img/logo-ZK.png" alt="ЖК" width="90" height="70"></a>
      <p>САТИРА</p>
  	</header>
    <nav>
      <ul class="navbar">
        <li><a href="../index.html">ПОЧЕТНА</a></li>
        <li><a href="../antiposlovice.html" style="background-color: #ececec; color: #C19D2B; font-size: 18px; height: 33px; box-sizing: border-box;">АНТИПОСЛОВИЦЕ</a></li>
        <li><a href="../aforizmi.html">АФОРИЗМИ</a></li>
        <li><a href="../izdanja.html">ИЗДАЊА</a></li>
        <li><a href="../dogadjaji.html">ДОГАЂАЈИ</a></li>
        <li><a href="../o_autoru.html">О АУТОРУ</a></li>
      </ul>
    </nav>
    <main>
      <section>
        <article>
          <h1>АНТИПОСЛОВИЦЕ НА СЛОВО И</h1><br>
          <a href="#i_vuk_sit">И ВУК СИТ И ОВЦЕ НА БРОЈУ</a><br>
          <a href="#i_zatvor">И ЗАТВОР ЈЕ ЗА ЉУДЕ</a><br>
          <a href="#i_zidovi">И ЗИДОВИ ИМАЈУ УШИ</a><br>
          <a href="#i_mi_konja">И МИ КОЊА ЗА ТРКУ ИМАМО</a><br>
          <a href="#i_nad_popom">И НАД ПОПОМ ИМА ПОП</a><br>
          <a href="#i_ovaj">И ОВАЈ КАМЕН ЗЕМЉЕ СРБИЈЕ</a><br>
          <a href="#i_posle">И ПОСЛЕ ТИТА – ТИТО</a><br>
          <a href="#i_ćorava_koka">И ЋОРАВА КОКА НАЂЕ ЗРНО</a><br>
          <a href="#i_šuma">И ШУМА ИМА УШИ</a><br>
          <a href="#igra">ИГРА КАКО ДРУГИ СВИРА</a><br>
          <a href="#igrale_se_delije">ИГРАЛЕ СЕ ДЕЛИЈЕ НА СРЕД ЗЕМЉЕ СРБИЈЕ</a><br>
          <a href="#iza_svakog">ИЗА СВАКОГ УСПЕШНОГ МУШКАРЦА СТОЈИ УСПЕШНА ЖЕНА</a><br>
          <a href="#izbori">ИЗБОРИ СУ БИЛИ ДЕМОКРАТСКИ</a><br>
          <a href="#izigravati">ИЗИГРАВАТИ ВЕЋЕГ КАТОЛИКА ОД ПАПЕ</a><br>
          <a href="#između_njih">ИЗМЕЂУ ЊИХ ЈЕ ПУКЛА ТИКВА!</a><br>
          <a href="#iz_ove_kože">ИЗ ОВЕ КОЖЕ У ДРУГУ СЕ НЕ МОЖЕ</a><br>
          <a href="#iz_prazne_kuće">ИЗ ПРАЗНЕ КУЋЕ И МИШЕВИ БЕЖЕ</a><br>
          <a href="#imamo_više_sreće">ИМАМО ВИШЕ СРЕЋЕ НЕГО ПАМЕТИ</a><br>
          <a href="#ima_nešto">ИМА НЕШТО ТРУЛО У ДРЖАВИ ДАНСКОЈ</a><br>
          <a href="#ima_se">ИМА СЕ, МОЖЕ СЕ</a><br>
          <a href="#inat">ИНАТ ЈЕ НАЈГОРИ ЗАНАТ</a><br>
          <a href="#ispeci">ИСПЕЦИ, ПА РЕЦИ!</a><br>
          <a href="#ispod_mire">ИСПОД МИРЕ СТО ЂАВОЛА ВИРЕ</a><br>
          <a href="#isterivati">ИСТЕРИВАТИ (ТЕРАТИ) МАК НА КОНАЦ</a><br>
          <a href="#istina_je_negde">ИСТИНА ЈЕ (НЕГДЕ) НА СРЕДИНИ</a><br>
          <a href="#istina_je_samo_jedna">ИСТИНА ЈЕ (САМО) ЈЕДНА</a><br>
          <a href="#istina_teško">ИСТИНА ТЕШКО ИЗЛАЗИ НА ВИДЕЛО</a><br>
          <a href="#istorija_je_majka">ИСТОРИЈА ЈЕ МАЈКА МУДРОСТИ</a><br>
          <a href="#istorija_je_učiteljica">ИСТОРИЈА ЈЕ УЧИТЕЉИЦА ЖИВОТА</a><br>
          <a href="#istorija_se_ponavlja">ИСТОРИЈА СЕ ПОНАВЉА</a><br>
          <a href="#istoriju">ИСТОРИЈУ ПИШУ ПОБЕДНИЦИ</a><br>
          <a href="#ići_trbuhom">ИЋИ ТРБУХОМ ЗА КРУХОМ</a><br>
          <br>
          <h2 id="i_vuk_sit" class="nazivi_ap">И ВУК СИТ И ОВЦЕ НА БРОЈУ</h2>
          <p class="ap">И вук сит и овце на броју. Доказ да је компромис увек могућ.<br>И вук сит и овце на броју, а жртвени јарац платио главом!<br>И НАТО сит и терористи на броју!<br>И Жута кућа сита и трговци људским органима на броју!<br>И власт сита и фотеље на броју.<br>И прљав веш сит и чисти образи на броју.<br>И злочини сити и Нобелове награде за мир на броју.<br>И бела куга сита и абортуси на броју.<br>И ММФ сит и дужничка ропства на броју.<br>И предизборна кампања сита и лажна обећања на броју.</p>
          <h2 id="i_zatvor" class="nazivi_ap">И ЗАТВОР ЈЕ ЗА ЉУДЕ</h2>
          <p class="ap">И затвор је за људе. За нељуде су резервисани хотели с пет звездица.<br>И затвор је за људе. Не могу све афере да се заврше без хапшења.<br>И затвор је за људе. Да није, нељуди би га преко ноћи претворили у лудницу.<br>И затвор је за људе. Нису ни нељуди за све криви.<br>И затвор је за људе. И међу њима има грешника.<br>И затвор је за људе. Претходна власт је пуна грешника.<br>И затвор је за људе. Дежурни кривци морају негде да робијају!<br>И затвор је за људе. Морају и политички противници негде да се скрасе.<br>И затвор је за људе. Да није, политичка хапшења би била немогућа.<br>И затвор је за људе. Хајке на неистомишљенике морају имати одговарајућу логистику.</p>
          <h2 id="i_zidovi" class="nazivi_ap">И ЗИДОВИ ИМАЈУ УШИ</h2>
          <p class="ap">И зидови имају уши! Једва чекају разговор иза затворених врата.<br>И зидови имају уши! Откуцавају к'о швајцарски сат.<br>И зидови имају уши! Ни прву брачну ноћ не остављају на миру!<br>И зидови имају уши! Не морају да иду главом кроз зид!<br>И зидови имају уши! Што су важнији, то су им уши веће!<br>И зидови имају уши! Ни Викиликс им није раван.<br>Разговор иза затворених врата је бесмислен. И зидови имају уши!<br>Све се ради иза затворених врата. Као да зидови немају уши.<br>Зидови су велики доушници. Уши су им на сваком кораку.<br>И Берлински зид је имао уши.</p>
          <h2 id="i_mi_konja" class="nazivi_ap">И МИ КОЊА ЗА ТРКУ ИМАМО</h2>
          <p class="ap">И ми коња за трку имамо. Ни магарац му није раван.<br>И ми коња за трку имамо. Може и волу реп да ишчупа!<br>И ми коња за трку имамо. Ни Дамјанов Зеленко му није раван.<br>И ми коња за трку имамо. Добро је поткован.<br>И ми коња за трку имамо. Годинама је седео у магарећој клупи. <br>И ми коња за трку имамо. Узда се у се и у своје кљусе.<br>И ми коња за трку имамо, али се за њим дигла велика прашина!<br>И ми коње за трку имамо, али се и даље ослањамо на магарце.<br>И ми коња за трку имамо. Бежи од седла, к'о ђаво од крста!<br>И ми коња за фрку имамо!</p>
          <h2 id="i_nad_popom" class="nazivi_ap">И НАД ПОПОМ ИМА ПОП</h2>
          <p class="ap">И над попом има поп! Попадија!<br>И над попом има поп! Изиграва већег православца од патријарха.<br>И над попом има поп! Мало ли је богова на земљи!<br>И над Бриселом има Брисел! Вашингтон!<br>И над вођом има вођа! Ментор!<br>И над попадијом има попадија! Љубавник!<br>И над полтроном има полтрон! Шеф кабинета!<br>И над спонзорушом има спонзоруша! Старлета!<br>И над митом има мито. Корупција!<br>И над уставом има устав! Закон џунгле!</p>
          <h2 id="i_ovaj" class="nazivi_ap">И ОВАЈ КАМЕН ЗЕМЉЕ СРБИЈЕ</h2>
          <p class="ap">И овај камен земље Србије је само делић погрешне приватизације српских каменолома.<br>И овај камен земље Србије стоји на бранику отаџбине!<br>И овај камен земље Србије је њихова легитимна мета!<br>И овај камен земље Србије је озбиљна претња њиховим интересима на Балкану!<br>И овај камен земље Србије је хиљадама година старији од Америке.<br>И овај камен земље Србије је трн у оку америчке политике на Балкану!<br>И овај камен земље Србије треба под хитно терати у Хаг!<br>И овај камен земље Србије постаде још један камен спотицања!<br>И овај камен земље Србије је још један доказ српске агресивне политике!<br>И овај камен земље Србије стрпљиво чека да постане камен темељац.</p>
          <h2 id="i_posle" class="nazivi_ap">И ПОСЛЕ ТИТА – ТИТО</h2>
          <p class="ap">И после Тита – Тито. Социјализам нас је тако васпит'о.<br>И после Тита – Тито. Да, ако сам пома'нит'о!<br>И после Тита – Мито!<br>Некада – Тито, револуција, мир; сада – мито, корупција, рат!<br>И после лажи – лаж. Мора и Си-Ен-Ен од нечег да живи.<br>И после ових – ови. Да се зна да су за све криви они!<br>И после рата – рат! Да се зна чији је брат.<br>И после кризе – криза! Нема обећаних девиза.<br>И после афере – афера, а ниједна се до краја не истера.<br>Тито одавно није жив, а и даље је за све крив!</p>
          <h2 id="i_ćorava_koka" class="nazivi_ap">И ЋОРАВА КОКА НАЂЕ ЗРНО</h2>
          <p class="ap">И ћорава кока по неког слепца нађе.<br>И ћорава кока нађе зрно. Док верује својим очима.<br>И ћорава кока нађе зрно. Узда у се и у своје кљусе.<br>И ћорава кока нађе зрно, а зрно по зрно – јаје. <br>И ћорава кока нађе зрно. Нарочито ако ради испод жита.<br>И ћорава кока има своје ја. На покислог певца стално истреса гаће.<br>И ћорава кока има дилеме. Не зна да ли је старија кокошка или јаје.<br>И ћорава кока мора да отвори очи. Траже јој и длаку у јајету.<br>И ћорава кока се кити туђим перјем.<br>И ћорава кока воли младу пилетину.</p>
          <h2 id="i_šuma" class="nazivi_ap">И ШУМА ИМА УШИ</h2>
          <p class="ap">И шума има уши! Увек зна у ком грму лежи зец.<br>И шума има уши! Увек зна откуд ветар дува.<br>И шума има уши! То и врапци на грани знају.<br>И шума има уши! Да нема, друге птице би јој певале.<br>И шума има уши! Као да је наше горе лист.<br>И шума има уши! Откуцава к'о швајцарски сат! <br>И шума има уши! На задовољство доушника.<br>И шума има уши, али нико не зна за кога раде.<br>И шума има уши! Шумокрадице то најбоље знају.<br>И шума има уши! Чује све што се шушка.</p>
          <h2 id="igra" class="nazivi_ap">ИГРА КАКО ДРУГИ СВИРА</h2>
          <p class="ap">Одговорна власт ништа не препушта случају. Игра како други свира!<br>Полтрон је увек у праву. Игра како други свира!<br>Брисел се узалуд буса у груди. И даље игра како Вашингтон свира!<br>Ко једном пропева, до краја живота игра како други свира!<br>Испран мозак не мисли својом главом. Игра како други свира!<br>Ко хоће у Европу не може да мисли својом главом. Мора да игра како Брисел свира!<br>Последња рупа на свирали се ни за шта не пита. Игра како други свира!<br>Где новокомпонована музика коло води, народна игра како други свира!<br>Ко нема у глави, има у ногама. Игра како други свира!<br>Пустио сам мозак на отаву. Нека игра како други свира!</p>
          <h2 id="igrale_se_delije" class="nazivi_ap">ИГРАЛЕ СЕ ДЕЛИЈЕ НА СРЕД ЗЕМЉЕ СРБИЈЕ</h2>
          <p class="ap">Играле се делије на сред земље Србије. Ситно коло до кола, душманима до бола!<br>Играле се делије на сред земље Србије. Таква дрскост више се неће толерисати!<br>Играле се делије на сред земље Србије. Такав злочиначки подухват се не памти!<br>Играле се делије на сред земље Србије. Такав злочин се не прашта.<br>Играле се делије на сред земље Србије. За тај злочиначки подухват још нико није одговарао!<br>Играле се делије на сред земље Србије, а сада им је ђаво крив што је враг однео шалу!<br>Играле се делије на сред земље Србије. Ако је и од њих, много је!<br>Играле се делије на сред земље Србије. Хаг им то никада неће опростити.<br>Играле се делије на сред Јужне Србије. Да свет не помисли да им је равно све до Косова.<br>Играле се делије на сред земље Дембелије.</p>
          <h2 id="iza_svakog" class="nazivi_ap">ИЗА СВАКОГ УСПЕШНОГ МУШКАРЦА СТОЈИ УСПЕШНА ЖЕНА</h2>
          <p class="ap">Иза сваког успешног мушкарца стоји успешна жена, а иза сваке успешне жене успешан љубавник.<br>Иза сваког успешног мушкарца стоји успешна жена, а иза сваке успешне жене послушан мушкарац.<br>Иза сваког успешног мушкарца стоји лактање преко партије, а иза сваке успешне жене лактање преко кревета.<br>Иза сваког успешног мушкарца стоји успешна жена, а иза сваког успешног хомосексуалца успешан мушкарац.<br>Иза сваког успешног мушкарца стоји успешна жена. Да се зна ко је газда у кући!<br>Иза сваког успешног мушкарца стоји успешна жена, а из сенке и мајка њена.<br>Иза сваког успешног мушкарца стоји успешна жена. Зна се на коме кућа лежи.<br>Иза сваког успешног афористичара стоји успешна жена. Неко мора да га издржава.<br>Иза сваког успешног мушкарца стоји политика. <br>Иза сваког послушног мушкарца стоји одлучна жена.</p>
          <h2 id="izbori" class="nazivi_ap">ИЗБОРИ СУ БИЛИ ДЕМОКРАТСКИ</h2>
          <p class="ap">Избори су били демократски. Сваки бирач је знао за кога треба да гласа.<br>Избори су били демократски. Ко је био против, није морао да гласа.<br>Избори су били демократски. Ко је био против, могао је само једном да гласа.<br>Избори су били демократски. Ко је хтео, могао је више пута да гласа.<br>Избори су били демократски. Ко је хтео, могао је и капиларно да гласа.<br>Избори су били демократски. И мртви су могли да гласају.<br>Избори су били демократски. Ко је био за, могао је и за друге да гласа.<br>Избори су били демократски. Ко год је хтео, могао је да гласа.<br>Избори су били демократски. Намицање гласова је извршено на дискретан начин.<br>Избори су били демократски. Бирачки одбори су свима објашњавали за кога треба да гласају.</p>
          <h2 id="izigravati" class="nazivi_ap">ИЗИГРАВАТИ ВЕЋЕГ КАТОЛИКА ОД ПАПЕ</h2>
          <p class="ap">Ватикан је најмања државица на свету, а изиграва већег католика од папе.<br>Јерусалим је свети град. Откако постоји изиграва већег католика од папе.<br>Рим се некада клањао гускама, а сада изиграва већег католика од папе.<br>Београд седи на две столице. Изиграва већег католика од папе.<br>Благо папи. Не мора да изиграва већег католика од себе.<br>Вођа је постао бог и батина. Изиграва већег католика од папе.<br>Атеисти су безбожници, а сваки други изиграва већег католика од папе.<br>Велики сам хришћанин. До подне изигравам већег православца од патријарха, од подне већег католика од папе.<br>Покондирена тиква живи у облацима. Изиграва већег католика од папе.<br>Купљена диплома је мања од маковог зрна, а изиграва већег католика од папе.</p>
          <h2 id="između_njih" class="nazivi_ap">ИЗМЕЂУ ЊИХ ЈЕ ПУКЛА ТИКВА!</h2>
          <p class="ap">Обрали смо бостан! Између великих сила је пукла тиква!<br>Власт је на климавим ногама. Између коалиционих партнера је пукла тиква!<br>Црна Гора је обрала бостан. Између Монтенегра и Српске Спарте је пукла тиква!<br>Ја црно, жена бело, ја њој оца, она мени мајку! Између нас је пукла тиква!<br>Нишанске справе се стално подешавају. Између Истока и Запада је пукла тиква!<br>Ја друмом, моје друго ја шумом. Између нас је пукла тиква!<br>Са таштом сам на ратној нози! Између нас је пукла тиква!<br>Ни два ока у глави више нису што су некад била. Између њих је пукла тиква!<br>Климатске промене све су веће. Између човека и природе је пукла тиква!<br>Натоисти и терористи су увек у љубави. Између њих само к'о бајаги пуца тиква!</p>
          <h2 id="iz_ove_kože" class="nazivi_ap">ИЗ ОВЕ КОЖЕ У ДРУГУ СЕ НЕ МОЖЕ</h2>
          <p class="ap">Из ове коже у другу се не може. Једино се у њој осећамо као код своје куће.<br>Из ове коже у другу се не може. У другој нас ни рођена мајка не би препознала.<br>Из ове коже у другу се не може. Једино у њој можемо слободно да дишемо.<br>Из ове коже у другу се не може. Једино смо у њој своји на своме.<br>Из ове коже у другу се не може. Да може, давно бисмо искочили из ње.<br>Из ове коже у другу се не може. Да може, не бисмо се чешали и где нас не сврби!<br>Из ове коже у другу се не може. Џабе јој идемо низ длаку.<br>Човек длаку мења, али ћуд никада. Из своје коже у другу не може.<br>Џабе нам испирају мозак! Из ове коже у другу се не може.<br>Џабе нам узимају меру. Из ове коже у другу се не може.</p>
          <h2 id="iz_prazne_kuće" class="nazivi_ap">ИЗ ПРАЗНЕ КУЋЕ И МИШЕВИ БЕЖЕ</h2>
          <p class="ap">Из празне куће и мишеви беже! Од ваздуха се не живи.<br>Из празне куће и мишеви беже! Морају и они од нечег да живе.<br>Из празне куће и мишеви беже! Чим виде колико је сати, пакују кофере.<br>Из празне куће и мишеви беже! Да и њих огреје сунце.<br>Из празне куће и мишеви беже! Голи зидови се не једу.<br>Из празне куће и мишеви беже! Не осећају се као своји на своме.<br>Из празне куће и мишеви беже! Напуштају брод који тоне.<br>Из празне куће и мишеви беже! У њој их ни мачке не обилазе.<br>Из празне куће и мишеви беже. Последњи је дужан да угаси светло.<br>Из празне куће и прелетачи беже!</p>
          <h2 id="imamo_više_sreće" class="nazivi_ap">ИМАМО ВИШЕ СРЕЋЕ НЕГО ПАМЕТИ</h2>
          <p class="ap">Имамо више среће него памети. И кад нас бомбардују, то раде за наше добро.<br>Имамо више среће него памети. И кад нас у црно завијају, то раде у интересу грађана Србије!<br>Имамо више среће него памети. Годинама нас живе сахрањују, а ми и даље дајемо знаке живота!<br>Имамо више среће него памети. Стално нам испирају мозак, а ми и даље мислимо својом главом.<br>Имамо више среће него памети. Бог нам и даље гледа кроз прсте.<br>Имамо више среће него памети. И из пепела смо устајали.<br>Имамо више среће него памети. И најјачима показујемо зубе!<br>Имамо више среће него памети. Не можемо, а да не чачкамо мечку!<br>Имамо више среће него памети. Не можемо, а да не исправљамо криву Дрину.<br>Имамо више среће него памети. Аплаудирамо и Курти и Мурти, а живимо од својих дланова.</p>
          <h2 id="ima_nešto" class="nazivi_ap">ИМА НЕШТО ТРУЛО У ДРЖАВИ ДАНСКОЈ</h2>
          <p class="ap">Има нешто труло у држави Данској. И за то је крива Србија!<br>Има нешто труло у држави Данској. Боље у Данској него у Србији.<br>Има нешто труло у држави Данској. Има и у Србији, али за то је одговорна претходна власт.<br>Има нешто труло у држави Данској. Да има и у Србији, не би нас опрала ни гора, ни вода.<br>Има нешто труло у држави Данској. Да има и у Србији, већ бисмо били у Европи.<br>Има нешто труло у држави Данској. Да је само у њој, било би добро.<br>Има нешто труло у држави Данској. Да нема, не би била чланица ЕУ.<br>Има нешто труло у држави Данској. Нека има, ко зна зашто је то добро.<br>Европа се распада, а Шекспир тврди да је трула само у држави Данској.<br>Добро је да се зна да је нешто труло у држави Данској. Не трули се од гњилих крушака.</p>
          <h2 id="ima_se" class="nazivi_ap">ИМА СЕ, МОЖЕ СЕ</h2>
          <p class="ap">Кољемо вола за кило меса и ником ништа! Има се, може се.<br>Брод тоне, а они купују јахте. Има се, може се.<br>Трошимо више него што производимо! Има се, може се.<br>У кладионицама се оставља све више новца! Има се, може се.<br>Куповина просјачких штапова је у сталном порасту! Има се, може се.<br>Више се троши на кућне љубимце него на децу. Има се, може се.<br>Заклињу се главом и брадом, а узимају и шаком и капом. Има се, може се.<br>Рат се води до последње капи крви, а љубав до последње капи зноја! Има се, може се.<br>По цео дан гутамо кнедле! Има се, може се.<br>Годинама једемо своју џигерицу! Има се, може се.</p>
          <h2 id="inat" class="nazivi_ap">ИНАТ ЈЕ НАЈГОРИ ЗАНАТ</h2>
          <p class="ap">Инат је најгори занат. Кад год може, сам себи скаче у стомак!<br>Инат је најгори занат. Сам себе прогања кроз иглене уши!<br>Инат је најгори занат. Сам себи намиче омчу око врата.<br>Инат је најгори занат. Из чиста мира забада трн у здраву пету!<br>Инат је најгори занат. Све ради у корист своје штете.<br>Инат је најгори занат. Целог живота иде главом кроз зид!<br>Инат је најгори занат. Стално моли бога да комшији цркне крава.<br>Инат је најгори занат. Коље вола за кило меса, а ни пас нема за шта да га уједе.<br>Инат је најгори занат. Тврдоглавост му је бржа од памети.<br>Инат је најгори занат. Не ферма ни цара, ни ћесара!</p>
          <h2 id="ispeci" class="nazivi_ap">ИСПЕЦИ, ПА РЕЦИ!</h2>
          <p class="ap">Испеци, па реци! Трипут мери, једном сеци!<br>Испеци, па реци! Што је брзо, то је кусо.<br>Испеци, па реци! Тиха вода брег рони.<br>Испеци, па реци! Да касније не мораш да испираш уста.<br>Испеци, па реци! Да ти се у гробу не преврћу преци!<br>Испеци, па реци! Да не би радили меци!<br>Испеци, па реци! Макар на крају и пропевао.<br>Испеци, па реци! Да не може нико да ти зачепи уста.<br>Испеци, па реци! Не скачи себи у стомак!<br>Испеци, па реци! Језик ти ваљда није бржи од памети!</p>
          <h2 id="ispod_mire" class="nazivi_ap">ИСПОД МИРЕ СТО ЂАВОЛА ВИРЕ</h2>
          <p class="ap">Испод мире сто ђавола вире. Сваки чека својих пет минута.<br>Испод мире сто ђавола вире. Док не схвате да је враг однео шалу!<br>Испод мире сто ђавола вире. То јој је друга страна медаље.<br>Испод мире сто ђавола вире. У стопу је прате.<br>Испод мире сто ђавола вире. Сваки је намазан свим бојама.<br>Испод мире сто ђавола вире. Ко је не зна, скупо би је платио.<br>Испод мире сто ђавола вире. Без њих ни у клозет не иде.<br>Испод мире сто ђавола вире. Ни ЦИА не зна у шта се све могу претворити.<br>Испод мире сто ђавола вире. Сваки своју политику води.<br>Испод мире сто ђавола вире. Док јој не утерају памет у главу!</p>
          <h2 id="isterivati" class="nazivi_ap">ИСТЕРИВАТИ (ТЕРАТИ) МАК НА КОНАЦ</h2>
          <p class="ap">Ко држи све конце у рукама, може колико хоће да истерује мак на конац!<br>Постао сам цепидлака. Хоћу и ја да истерујем мак на конац!<br>Провукли се кроз иглене уши, а сада истерују мак на конац!<br>Брисел је веома доследан. Кад год може, истерује мак на конац!<br>Педантерија је чудна болест. Стално истерује мак на конац!<br>Раде помоћу штпа и канапа, а истерују мак на конац!<br>Европски пут Србије је јединствен. На сваком кораку истерује мак на конац!<br>Пред законом смо сви једнаки. Док бирократија не почне да истерује мак на конац.<br>Траже нам и длаку у јајету! Са задовољством истерују мак на конац.<br>Клупко се споро одмотава. Истерује мак на конац!</p>
          <h2 id="istina_je_negde" class="nazivi_ap">ИСТИНА ЈЕ (НЕГДЕ) НА СРЕДИНИ</h2>
          <p class="ap">Истина је негде на средини. Зато тешко излази на видело.<br>Истина је негде на средини. Неистине је стално у лаж утерују!<br>Истина је негде на средини. Од силних лажи једва дише!<br>Истина је негде на средини. Са свих страна стискају је лажи и неистине!<br>Истина је негде на средини. Бори се и рукама и ногама!<br>Истина је негде на средини. Нит' може напред, нит' назад!<br>Истина је негде на средини. Лажи је даноноћно прате!<br>Истина је негде на средини. Лажи је стално посипају пепелом.<br>Истина је негде на средини. Лажи јој непрекидно испирају уста.<br>Истина је негде на средини. Стално јој гори под ногама!</p>
          <h2 id="istina_je_samo_jedna" class="nazivi_ap">ИСТИНА ЈЕ (САМО) ЈЕДНА</h2>
          <p class="ap">Истина је само једна, а лакомислени је налазе на сваком кораку.<br>Истина је само једна. Зато тешко излази на видело.<br>Истина је само једна. Сирак тужни, без нигдје никога!<br>Истина је само једна. Остало су лажи, неистине и полуистине.<br>Истина је само једна, а једна к'о ниједна!<br>Истина је само једна. Зато је увек у мањини.<br>Истина је само једна, ако Вашингтон и Брисел друкчије не одлуче.<br>Истина је само једна. И Савет безбедности јој често окреће леђа.<br>Истина је само једна. Зато се често бомбардује.<br>Истина је само једна. Да је флексибилнија, било би их више.</p>
          <h2 id="istina_teško" class="nazivi_ap">ИСТИНА ТЕШКО ИЗЛАЗИ НА ВИДЕЛО</h2>
          <p class="ap">Истина тешко излази на видело. И највеће неистине у лаж је утерују.<br>Истина тешко излази на видело. Поред толико лажи, добро је и жива.<br>Истина тешко излази на видело. Лажи је саплићу на сваком кораку!<br>Истина тешко излази на видело. Лажи је стално прогањају кроз иглене уши!<br>Истина тешко излази на видело. И кад изађе, често је поједе мрак!<br>Истина тешко излази на видело. Од медијских лажи не сме ни да писне!<br>Истина тешко излази на видело. Чим се појави, постаје легитимна мета.<br>Истина тешко излази на видело. Телевизија јој по цео дан испира мозак!<br>И гола истина тешко излази на видело. Лажи је салећу са свих страна!<br>Где лажи ведре, мраче и облаче, истина тешко излази на видело.</p>
          <h2 id="istorija_je_majka" class="nazivi_ap">ИСТОРИЈА ЈЕ МАЈКА МУДРОСТИ</h2>
          <p class="ap">Историја је мајка мудрости. Увек сачека да ствар преноћи.<br>Историја је мајка мудрости. Ништа не ради преко колена.<br>Историја је мајка мудрости. Не преводи се лако жедна преко воде.<br>Историја је мајка мудрости, политика отац лудости, а географија дете њихових глупости.<br>Историја је мајка мудрости. Од учитељице живота друго се није могло ни очекивати.<br>Историја је мајка мудрости. Не прихвата ништа здраво за готово.<br>Историја је мајка мудрости. Време увек ради за њу.<br>Историја је мајка мудрости. Стрпљење јој је највећи савезник.<br>Историја је мајка мудрости. Тешко јој падају људске глупости.<br>И поред толико глупости, историја је и даље мајка мудрости.</p>
          <h2 id="istorija_je_učiteljica" class="nazivi_ap">ИСТОРИЈА ЈЕ УЧИТЕЉИЦА ЖИВОТА</h2>
          <p class="ap">Историја је учитељица живота. Увек спремна да одржи час.<br>Историја је учитељица живота. Живи од прошлости.<br>Историја је брижна учитељица живота. Не користи ниједан дан одмора.<br>Историја је учитељица живота, а археологија учитељица смрти.<br>Историја је учитељица живота, а географија резултат њеног мукотрпног рада.<br>Историја је од вајкада учитељица живота, а политика јој и дан данас држи лекције!<br>Историја је учитељица живота. Рат и мир су јој основни предмети.<br>Историја је учитељица живота. Рецензира му све романе.<br>Историја је све оптерећенија учитељица живота. Стално јој се проширује градиво.<br>Историја је најбоља учитељица живота. Шта вреди, кад има лоше ђаке.</p>
          <h2 id="istorija_se_ponavlja" class="nazivi_ap">ИСТОРИЈА СЕ ПОНАВЉА</h2>
          <p class="ap">Историја се понавља. Ко јој је крив, кад неће да учи?<br>Историја се понавља. Док не испуни и последњу жељу географије.<br>Историја се понавља. Док је и најгори ђаци не науче.<br>Историја се понавља. Мора и географија од нечег да живи.<br>Историја се понавља. Како и не би, кад јој се градиво стално увећава.<br>Историја се понавља. На задовољство господара света.<br>Историја се понавља. У корист великих, а на штету малих.<br>Историја се понавља. Политика је стално навлачи на танак лед!<br>Историја се понавља. Пси рата јој стално испирају мозак!<br>Историја се понавља. Што милом, што силом!</p>
          <h2 id="istoriju" class="nazivi_ap">ИСТОРИЈУ ПИШУ ПОБЕДНИЦИ</h2>
          <p class="ap">Историју пишу победници, а уче побеђени!<br>Победници пишу нову историју, а поражени уче нову географију.<br>Историју пишу победници! Зато јој не треба све веровати.<br>Историју пишу победници! Не занима их шта мисле побеђени.<br>Историју пишу победници! Што милом, што силом!<br>Историју пишу победници! Макар били и Пирови.<br>Историју пишу победници. Зато се и понавља.<br>Историју пишу победници. Што на бојном пољу, што за зеленим столом.<br>Историју пишу победници, уче губитници, а прекрајају савезници!<br>И географију пишу победници!</p>
          <h2 id="ići_trbuhom" class="nazivi_ap">ИЋИ ТРБУХОМ ЗА КРУХОМ</h2>
          <p class="ap">Гладни одлазе трбухом за крухом, а сити на Молитвени доручак.<br>Сурогат мајка не иде трбухом за крухом. И од изнајмљивања стомака се пристојно живи.<br>И запослени одлазе трбухом за крухом. Траже бољи хлеб од погаче.<br>Гладан стомак нема велики избор. Или штрајк глађу или трбухом за крухом.<br>Из Србије годишње одлази армија младих. С надом и муком, трбухом за крухом!<br>Засукани рукави не иду трбухом за крухом. Имају пуне руке посла.<br>Свако иде својим путем. Власт грлом у јагоде, опозиција главом кроз зид, народ трбухом за крухом.<br>Народ је сит свега! Спреман да иде и трбухом за крухом.<br>Толики контејнери, а они и даље одлазе трбухом за крухом. Како их није срамота?!<br>И купљене дипломе одлазе трбухом за крухом. Где год се појаве, сва врата су им отворена.</p>
        </article>
      </section>
      <aside>
        <h2>ЖИВКО КУЛИЋ</h2>
        <h3>АНТИПОСЛОВИЦА НЕДЕЉЕ</h3>
         <p id="ant_nedelje"></p>
        <h3>АФОРИЗАМ НЕДЕЉЕ</h3>
         <p id="afo_nedelje"></p>
       <br>
       <h2>ГОСТУЈУЋИ АФОРИСТИЧАРИ</h2><br>
       <!--    <a id="biografija_gosta"><img id="slika_gosta" src="img/gost.jpg" alt="Слика гостујућег аутора"></a> -->
         <a id="ime_gosta"></a>
         <p id="aforizam_gosta1"></p><br>
         <p id="aforizam_gosta2"></p><br>
         <p id="aforizam_gosta3"></p><br>
         <a id="ime_gosta2"></a>
         <p id="aforizam_gosta4"></p><br>
         <p id="aforizam_gosta5"></p><br>
         <p id="aforizam_gosta6"></p><br>
         <a id="ime_gosta3"></a>
         <p id="aforizam_gosta7"></p><br>
         <p id="aforizam_gosta8"></p><br>
         <p id="aforizam_gosta9"></p><br>
         <a id="ime_gosta4"></a>
         <p id="aforizam_gosta10"></p><br>
         <p id="aforizam_gosta11"></p><br>
         <p id="aforizam_gosta12"></p><br>
         <a id="ime_gosta5"></a>
         <p id="aforizam_gosta13"></p><br>
         <p id="aforizam_gosta14"></p><br>
         <p id="aforizam_gosta15"></p><br>
         <a id="ime_gosta6"></a>
         <p id="aforizam_gosta16"></p><br>
         <p id="aforizam_gosta17"></p><br>
         <p id="aforizam_gosta18"></p><br>
         <a id="ime_gosta7"></a>
         <p id="aforizam_gosta19"></p><br>
         <p id="aforizam_gosta20"></p><br>
         <p id="aforizam_gosta21"></p><br>
         <a id="ime_gosta8"></a>
         <p id="aforizam_gosta22"></p><br>
         <p id="aforizam_gosta23"></p><br>
         <p id="aforizam_gosta24"></p><br>
      </aside>          
    </main>
    <footer>
      <p>КОНТАКТ: <a class="linkovi" href="mailto:zivko.kulic@yahoo.com">zivko.kulic@yahoo.com</a></p>
    </footer>
    <script src="../js/app.js"></script>
  </body>
</html>