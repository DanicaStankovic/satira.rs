<!DOCTYPE html>
<html lang="sr-RS">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="САТИРА је сајт намењен љубитељима хумора и сатире. Овде су поређане антипословице посвећене темама чији назив почиње словом О, а које је написао Живко Кулић.">
    <title>ЖИВКО КУЛИЋ: АНТИПОСЛОВИЦЕ НА СЛОВО О</title>
    <link rel="stylesheet" type="text/css" href="../css/styles.css">
    <link rel="icon" href="../img/logo-ZK.png">
  </head>
  <body>
  	<header>
      <a href="../index.html" class="header-logo"><img src="../img/logo-ZK.png" alt="ЖК" width="90" height="70"></a>
      <p>САТИРА</p>
  	</header>
    <nav>
      <ul class="navbar">
        <li><a href="../index.html">ПОЧЕТНА</a></li>
        <li><a href="../antiposlovice.html" style="background-color: #ececec; color: #C19D2B; font-size: 18px; height: 33px; box-sizing: border-box;">АНТИПОСЛОВИЦЕ</a></li>
        <li><a href="../aforizmi.html">АФОРИЗМИ</a></li>
        <li><a href="../izdanja.html">ИЗДАЊА</a></li>
        <li><a href="../dogadjaji.html">ДОГАЂАЈИ</a></li>
        <li><a href="../o_autoru.html">О АУТОРУ</a></li>
      </ul>
    </nav>
    <main>
      <section>
        <article>
          <h1>АНТИПОСЛОВИЦЕ НА СЛОВО О</h1><br>
          <a href="#o_pokojniku">О ПОКОЈНИКУ (МРТВИМА) СВЕ НАЈЛЕПШЕ (НАЈБОЉЕ)</a><br>
          <a href="#o_ukusima">О УКУСИМА СЕ НЕ РАСПРАВЉА</a><br>
          <a href="#obećanje">ОБЕЋАЊЕ – ЛУДОМ РАДОВАЊЕ</a><br>
          <a href="#obilaziti">ОБИЛАЗИТИ (КРУЖИТИ) К'О КИША ОКО КРАГУЈЕВЦА</a><br>
          <a href="#ovo_je">ОВО ЈЕ МАЛИ КОРАК ЗА ЧОВЕКА, AЛИ ВЕЛИКИ ЗА ЧОВЕЧАНСТВО</a><br>
          <a href="#ogrejaće">ОГРЕЈАЋЕ И НАС СУНЦЕ</a><br>
          <a href="#od_vazduha">ОД ВАЗДУХА СЕ НЕ ЖИВИ</a><br>
          <a href="#od_viška">ОД ВИШКА ГЛАВА НЕ БОЛИ</a><br>
          <a href="#od_govana">ОД ГОВАНА ПИТЕ НЕМА</a><br>
          <a href="#od_dva">ОД ДВА ЗЛА (МИ) УВЕК ИЗАБЕРЕМО ВЕЋЕ</a><br>
          <a href="#od_izvora">ОД ИЗВОРА ДВА ПУТИЋА</a><br>
          <a href="#od_kolevke">ОД КОЛЕВКЕ ПА ДО ГРОБА НАЈЛЕПШЕ ЈЕ ЂАЧКО ДОБА</a><br>
          <a href="#od_komarca">ОД КОМАРЦА ПРАВИМО МАГАРЦА</a><br>
          <a href="#od_poštenog">ОД ПОШТЕНОГ РАДА СЕ НЕ ЖИВИ</a><br>
          <a href="#od_prošlosti">ОД ПРОШЛОСТИ СЕ НЕ ЖИВИ</a><br>
          <a href="#od_svetog">ОД СВЕТОГ ИЛИЈЕ, СУНЦЕ СВЕ МИЛИЈЕ</a><br>
          <a href="#od_stare">ОД СТАРЕ СЛАВЕ СЕ НЕ ЖИВИ</a><br>
          <a href="#od_sudbine">ОД СУДБИНЕ СЕ НЕ МОЖЕ ПОБЕЋИ</a><br>
          <a href="#odelo">ОДЕЛО НЕ ЧИНИ ЧОВЕКА</a><br>
          <a href="#oj">ОЈ, СРБИЈО, МЕЂУ ШЉИВАМА</a><br>
          <a href="#okačiti_mačku">ОКАЧИТИ МАЧКУ О РЕП</a><br>
          <a href="#okačiti_rukavice">ОКАЧИТИ РУКАВИЦЕ О КЛИН</a><br>
          <a href="#oko_za_oko">ОКО ЗА ОКО, ЗУБ ЗА ЗУБ</a><br>
          <a href="#okrenuti">ОКРЕНУТИ ЋУРАК НАОПАКО</a><br>
          <a href="#olovka">ОЛОВКА ПИШЕ СРЦЕМ</a><br>
          <a href="#oni">ОНИ (ТИ) ОКОМ, МИ (ЈА) СКОКОМ</a><br>
          <a href="#ono">ОНО ШТО МЕ НЕ УБИЈЕ, ЈАЧА МЕ</a><br>
          <a href="#operacija">ОПЕРАЦИЈА ЈЕ УСПЕЛА...</a><br>
          <a href="#opreznost">ОПРЕЗНОСТ ЈЕ МАЈКА МУДРОСТИ</a><br>
          <a href="#oprosti_im">ОПРОСТИ ИМ, БОЖЕ! НЕ ЗНАЈУ ШТА РАДЕ (ЧИНЕ)</a><br>
          <a href="#osećati">ОСЕЋАТИ СЕ КАО КОД СВОЈЕ КУЋЕ</a><br>
          <a href="#ostajte">ОСТАЈТЕ ОВДЈЕ!</a><br>
          <a href="#otadžbina">ОТАЏБИНА ЗОВЕ</a><br>
          <a href="#oteglo">ОТЕГЛО СЕ К'О ГЛАДНА (ЗЛА) ГОДИНА</a><br>
          <a href="#oteto">ОТЕТО – ПРОКЛЕТО!</a><br>
          <a href="#otišao">ОТИШАО ДА МУ ВИДЕ НОГЕ ПУТ</a><br>
          <br>
          <h2 id="o_pokojniku" class="nazivi_ap">О ПОКОЈНИКУ (МРТВИМА) СВЕ НАЈЛЕПШЕ (НАЈБОЉЕ)</h2>
          <p class="ap">О покојнику све најлепше. Боље ми о њему него он о нама.<br>О покојнику све најлепше. Једнога дана можда и за нас гласа.<br>О покојнику све најбоље. И продавци погребне опреме га у злато окивају.<br>О покојнику све најбоље. Жиранти ће га се до гроба сећати.<br>О покојнику све најбоље. Коначно је дочекао својих пет минута.<br>О покојнику све најбоље. Не умире се сваки дан.<br>О покојнику све најлепше. Штета што је у опозицији.<br>О покојнику све најбоље. Да не иде празних руку на онај свет.<br>О покојнику све најбоље. Једнога дана можда поново постане пуковник.<br>И о покојници све најбоље. Некрофили ће је до гроба жалити.</p>
          <h2 id="o_ukusima" class="nazivi_ap">О УКУСИМА СЕ НЕ РАСПРАВЉА</h2>
          <p class="ap">О укусима се не расправља. Не треба бити мирођија у свакој чорби.<br>О укусима се не расправља. Ниједан не може задовољити све апетите.<br>О укусима се не расправља. За гладне стомаке то је само губљење времена.<br>О укусима се не расправља. Да не бисмо кварили апетит.<br>О укусима се не расправља. Сваки је прихватљив на свој начин.<br>О укусима се не расправља. Зна се чији апетити имају приоритет.<br>О укусима се не расправља. Ко има добар апетит, таква расправа га не занима.<br>О укусима се не расправља. Многи су такви да их ни пас с маслом не би појео.<br>Свако има право на сексуално опредељење. О укусима се не расправља.<br>Имамо добар укус, али стално задовољавамо туђе апетите.</p>
          <h2 id="obećanje" class="nazivi_ap">ОБЕЋАЊЕ – ЛУДОМ РАДОВАЊЕ</h2>
          <p class="ap">Обећање – лудом радовање! Месец дана – сендвичи, четири године – кајање!<br>Обећање – лудом радовање! Смисао сваке предизборне кампање.<br>Обећање – лудом радовање! Мало ли је у оваквој кризи?<br>Обећање – лудом радовање! За неопредељене сасвим довољно.<br>Обећање – лудом радовање! Данас – бесплатна ужина, сутра – гладовање!<br>Обећање – лудом радовање! Ето којим делом бирачког тела се манипулише.<br>Обећање – лудом радовање, а паметном – курвање!<br>Обећање – лудом радовање! За успомену и дуго сећање.<br>Обећање – лудом радовање! Старо вино, ново паковање!<br>Обећање – лудом радовање, па ко воли нек изволи!</p>
          <h2 id="obilaziti" class="nazivi_ap">ОБИЛАЗИТИ (КРУЖИТИ) К'О КИША ОКО КРАГУЈЕВЦА</h2>
          <p class="ap">Одговор на посланичко питање је сјајан. Обилази га к'о киша око Крагујевца.<br>Ни правда више није што је некад била. Обилази нас к'о киша око Крагујевца.<br>Дуго чекамо својих пет минута. Обилазе нас к'о киша око Крагујевца.<br>Шумадија је богомдана за страна улагања, али је инвеститори обилазе к'о киша око Крагујевца.<br>Снег све мање пада. Обилази нас к'о киша око Крагујевца.<br>Никако да нас огреје Сунце. Обилази нас к'о киша око Крагујевца.<br>Вековима чекамо боље сутра. Обилази нас к'о киша око Крагујевца.<br>Главни град Шумадије је леп, али га туристи обилазе к'о киша око Крагујевца.<br>Бољи живот ће доћи, али не знамо када. Обилази нас к'о киша око Крагујевца.<br>И падавине су проредиле. Обилазе нас к'о киша око Крагујевца.</p>
          <h2 id="ovo_je" class="nazivi_ap">ОВО ЈЕ МАЛИ КОРАК ЗА ЧОВЕКА, AЛИ ВЕЛИКИ ЗА ЧОВЕЧАНСТВО</h2>
          <p class="ap">Ово је мали корак за човека, али велики за човечанство, ако га време не доведе у питање.<br>Право вета је мали корак за човека, али велики за човечанство.<br>Косово је зона сумрака. Мали злочин за човека, али велики за човечанство!<br>Жута кућа је мали злочин за човека, али велики за човечанство!<br>Епидурал је мали корак за човека, али велики за човечанство.<br>Интернет је мали корак за човека, али велики за човечанство.<br>Сирија је мали злочин за човека, али велики за човечанство!<br>Климатске промене су мала опасност за човека, али велика за човечанство!<br>НАТО је мало зло за човека, али велико за човечанство!<br>Бомбардовање Србије је мало дивљаштво за човека, али велико за човечанство!</p>
          <h2 id="ogrejaće" class="nazivi_ap">ОГРЕЈАЋЕ И НАС СУНЦЕ</h2>
          <p class="ap">Огрејаће и нас сунце. Доста је грејало друге.<br>Огрејаће и нас сунце. Макар и на куково лето.<br>Огрејаће и нас сунце, али нашега, а не туђега неба.<br>Криминалци једва чекају да падне мрак. Да и њих огреје сунце.<br>Очекујемо да нас огреје сунце, а понашамо се као да смо пали с Марса.<br>Многе је појео мрак! Нису имали среће да их огреје сунце.<br>Једва чекам да нам сване. Да и нас огреје сунце.<br>Огрејаће и нас сунце. Макар га поново чекали петсто година.<br>Огрејаће и нас сунце. Небески народ је то ваљда заслужио.<br>Топла лета долазе и пролазе, а ми и даље чекамо да нас огреје сунце.</p>
          <h2 id="od_vazduha" class="nazivi_ap">ОД ВАЗДУХА СЕ НЕ ЖИВИ</h2>
          <p class="ap">Многи се с разлогом баве продајом магле. Од ваздуха се не живи.<br>Народ по цео дан пресипа из шупљег у празно. Од ваздуха се не живи.<br>Млади и даље пакују кофере. Од ваздуха се не живи.<br>Сиротиња једва саставља крај с крајем. Од ваздуха се не живи.<br>Пензионери су једном ногом у гробу. Од ваздуха се не живи.<br>Запослени морају повремено да штрајкују. Од ваздуха се не живи.<br>Многи су принуђени да краду. Од ваздуха се не живи.<br>И подземље одлази из земље. Од ваздуха се не живи.<br>Човек мора стално да ради. Од ваздуха се не живи.<br>Вештачко дисање је корисно, али само привремено. Од ваздуха се не живи.</p>
          <h2 id="od_viška" class="nazivi_ap">ОД ВИШКА ГЛАВА НЕ БОЛИ</h2>
          <p class="ap">Од вишка глава не боли. И буџет га воли.<br>Од вишка глава не боли. Порекло имовине се ионако не испитује.<br>Од више мандата глава не боли.<br>Прекомерна употреба силе и није тако лоша. Од вишка глава не боли.<br>Од вишка глава не боли. Док не добије ноге!<br>Од вишка глава не боли. Док му се не одврну славине!<br>Од вишка памети глава не боли.<br>Повишен крвни притисак не треба трагично схватати. Од вишка глава не боли.<br>Не разумем дебеле људе. Боре се с килограмима, а знају да од вишка глава не боли.<br>Криминалитет је у сталном порасту. Тако и треба, од вишка глава не боли.</p>
          <h2 id="od_govana" class="nazivi_ap">ОД ГОВАНА ПИТЕ НЕМА</h2>
          <p class="ap">Од гована пите нема. Никако да им дође из дупета у главу.<br>Од гована пите нема. И подрепашима се увлаче у задњицу.<br>Од гована пите нема. Једу и оно што се не једе.<br>Од гована пите нема. Зинуло им дупе за власт, а не знају ни где су шупља.<br>Од гована пите нема. У стању су све да прогутају.<br>Од гована пите нема. И с црним ђаволом прде у исту тикву!<br>Од гована пите нема. Мало, мало, па усеру мотку!<br>Од гована пите нема. Трагови им смрде нечовештвом!<br>Од гована пите нема. Чим осете тврдо, скидају гаће!<br>Од гована пите нема. Без сагласности ментора не смеју ни да прдну.</p>
          <h2 id="od_dva" class="nazivi_ap">ОД ДВА ЗЛА (МИ) УВЕК ИЗАБЕРЕМО ВЕЋЕ</h2>
          <p class="ap">Од два зла увек бирамо веће, а од два добра – мање!<br>Од два зла увек бирамо веће, а од три или више – највеће!<br>Од два зла увек бирамо веће! Мање нас неће, па неће!<br>Од два зла увек бирамо веће, а изборни резултати се морају поштовати!<br>Од два зла увек бирамо веће! Ситнице нас никада нису занимале.<br>Од два зла увек бирамо веће! Курате смо среће!<br>Од два зла увек бирамо веће! Као да се коло среће више не окреће.<br>Од два зла увек бирамо веће! Касније молимо бога да му што пре истекне мандат.<br>Од два зла увек бирамо веће, а онда се четири године хватамо за главу!<br>Од два зла увек бирамо веће, а кад проради инат – и мање и веће!</p>
          <h2 id="od_izvora" class="nazivi_ap">ОД ИЗВОРА ДВА ПУТИЋА</h2>
          <p class="ap">Од извора два путића воде на две стране. И један се и други се пољупцима хране.<br>Од извора два путића воде на две стране. И једним се и другим се стиже до кафане.<br>Од извора два путића воде до порнића. Љубав на сеоски начин је давно превазиђена.<br>Од Београда два путића воде на две стране. Један води кроз Колашин, други кроз Беране.<br>Од извора два путића зарасла у коров! Ни јарани их више не обилазе.<br>Од извора два путића једва састављају крај с крајем! Дивље депоније их живе сахранише!<br>Од извора два путића воде до кафића.<br>Од извора два путића воде на две стране, а јарани и јаранице краду богу дане.<br>Од избора два путића воде на две стране. Један иде друмом, други шумом.<br>Од избора сто путића воде на све стране, а сељаку и раднику никако да сване!</p>
          <h2 id="od_kolevke" class="nazivi_ap">ОД КОЛЕВКЕ ПА ДО ГРОБА НАЈЛЕПШЕ ЈЕ ЂАЧКО ДОБА</h2>
          <p class="ap">Од колевке па до гроба најлепше је ђачко доба, али само за време распуста.<br>Од колевке па до гроба, најтежа је ђачка торба!<br>Од колевке па до гроба, највећа је државна глоба.<br>Од колевке па до гроба, најјефтинија је кинеска роба. <br>Од колевке па до гроба, најтежа је људска злоба.<br>Од колевке па до гроба, најдража је сеоска моба.<br>Од колевке па до гроба, најслађа је брачна соба.<br>Од колевке па до гроба, најлепше је кад се љубав проба.<br>Од колевке па до гроба, најмудрије је треће доба.<br>Цео живот је борба. Од колевке, па до гроба.</p>
          <h2 id="od_komarca" class="nazivi_ap">ОД КОМАРЦА ПРАВИМО МАГАРЦА</h2>
          <p class="ap">Уздамо се у се и у своје кљусе. И од комарца правимо магарца.<br>Лаж је на све спремна. И од комарца прави магарца.<br>Од комарца правимо магарца, а од магарца комарца. Да се зна на шта смо све спремни.<br>И од комарца правимо магарца. Док нам полиграф не покаже зубе!<br>И од комарца правимо магарца. Што по члану домаћинства, што по глави становника.<br>Од комарца правимо магарца. Да се зна да и ми коња за трку имамо.<br>И од комарца правимо магарца. Сточни фонд је ионако десеткован.<br>Од комарца правимо магарца. Мора и предизборна кампања од нечег да живи.<br>И од комарца правимо магарца. Неко мора да носи самар.<br>Од комарца правимо магарца, а по потреби и жртвеног јарца!</p>
          <h2 id="od_poštenog" class="nazivi_ap">ОД ПОШТЕНОГ РАДА СЕ НЕ ЖИВИ</h2>
          <p class="ap">Цариник мора повремено да зажмури. Од поштеног рада се не живи.<br>Лактање преко кревета је разумљиво. Од поштеног рада се не живи.<br>Запослени је принуђен да крадуцка. Од поштеног рада се не живи.<br>Проституисање не треба превише критиковати. Од поштеног рада се не живи.<br>Дању полицајац, ноћу криминалац! Од поштеног рада се не живи.<br>Мито и корупција морају стално да грбаче! Од поштеног рада се не живи.<br>Запослени раде и прљаве послове. Од поштеног рада се не живи.<br>Продаја магле и није тако лоша. Од поштеног рада се не живи.<br>Многи с разлогом завлаче руке у туђе џепове! Од поштеног рада се не живи.<br>Сива економија се довија како зна и уме. Од поштеног рада се не живи.</p>
          <h2 id="od_prošlosti" class="nazivi_ap">ОД ПРОШЛОСТИ СЕ НЕ ЖИВИ</h2>
          <p class="ap">Од прошлости се не живи, од будућности не умире, а од садашњости нити живи, нити умире.<br>Пензионери једва састављају крај с крајем. Од прошлости се не живи.<br>Од прошлости се не живи. Минули рад се слабо плаћа.<br>Од прошлости се не живи. Богатство стечено преко ноћи је сасвим довољно.<br>Од прошлости се не живи. Пуна сламарица је сасвим довољна.<br>Од прошлости се не живи. Док капље са свих страна.<br>Од прошлости се не живи. Док се не заврши оставински поступак.<br>Од прошлости се не живи. Док траје поступак за утврђивање порекла имовине.<br>Од прошлости се не живи. Док се не оконча мандат.<br>Треба се окренути будућности. Од прошлости се не живи.</p>
          <h2 id="od_svetog" class="nazivi_ap">ОД СВЕТОГ ИЛИЈЕ, СУНЦЕ СВЕ МИЛИЈЕ</h2>
          <p class="ap">Од Светог Илије сунце све милије. Морају и топлане од нечег да живе.<br>Од Светог Илије сунце све милије. Није сваки дан Илиндан.<br>Од Светог Илије сунце све милије. Није рођено само за нас.<br>Од Светог Илије сунце све милије. На задовољство јесени и зиме.<br>Од Светог Илије сунце све милије. Ничије није грејало до зоре.<br>Од Светог Илије сунце све милије. Окреће се коло среће.<br>Од Светог Илије сунце све милије. Има и оно право на годишњи одмор.<br>Од Светог Илије сунце све милије. Полако, али сигурно истиче му мандат.<br>Од Светог Илије сунце све милије. Да и други виде да са њиме нема зиме.<br>Од Светог Илије сунце све чудније. Понаша се као да је пало с Марса.</p>
          <h2 id="od_stare" class="nazivi_ap">ОД СТАРЕ СЛАВЕ СЕ НЕ ЖИВИ</h2>
          <p class="ap">Од старе славе се не живи. Олињалим перјем ни гуске се не ките.<br>Од старе славе се не живи, а од нове не умире.<br>Од старе славе се не живи, али ако се добро уновчи, може и да се ужива.<br>Од старе славе се не живи. Ничија није горела до зоре!<br>Од старе славе се не живи. Нико јој се вечито не диви.<br>Од старе славе се не живи. Пре или касније, прегази је време!<br>Пензионери једва састављају крај с крајем. Од старе славе се не живи.<br>Јуче пуковник, данас покојник! Од старе славе се не живи.<br>НАТО је увек спреман за акцију! Од старих злочина се не живи.<br>Мандат би требало да буде доживотан. Од старе славе се не живи.</p>
          <h2 id="od_sudbine" class="nazivi_ap">ОД СУДБИНЕ СЕ НЕ МОЖЕ ПОБЕЋИ</h2>
          <p class="ap">Од судбине се не може побећи. У стопу нас прати!<br>Од судбине се не може побећи. Целог живота нас прогања кроз иглене уши!<br>Од судбине се не може побећи. Никада нас не оставља на миру!<br>Од судбине се не може побећи. И у глуво доба ноћи је поред нас.<br>Од судбине се не може побећи. Држи све конце у рукама.<br>Од судбине се не може побећи. У томе се нико није прославио.<br>Од судбине се не може побећи. Стално нам дува у потиљак!<br>Од судбине се не може побећи. И најбржим маратонцима је увек за петама!<br>Од судбине се не може побећи. До судњег часа нам седи на грбачи!<br>Од судбине се не може побећи. Даноноћно мотри на нас!</p>
          <h2 id="odelo" class="nazivi_ap">ОДЕЛО НЕ ЧИНИ ЧОВЕКА</h2>
          <p class="ap">Одело не чини човека. Да чини, уљудило би и нечовека.<br>Одело не чини човека. Да чини, и нељуди би постали људи.<br>Одело не чини човека. Жена је најлепша кад се разголити.<br>Одело не чини човека. И највећи криминалци га носе.<br>Народ је го и бос, али то није разлог за претерану бригу. Одело не чини човека.<br>Не подржавам нудисте, али их донекле разумем. Одело не чини човека.<br>Човека не чини одело, него лик и дело.<br>Маркирана гардероба не заслужује толику пажњу. Одело не чини човека.<br>Ко нема лик и дело, носи кравату и фирмирано одело.<br>Обуци пањ, постаће бан! Доказ да и одело чини човека.</p>
          <h2 id="oj" class="nazivi_ap">ОЈ, СРБИЈО, МЕЂУ ШЉИВАМА</h2>
          <p class="ap">Ој, Србијо, међу шљивама, где ти је младост на њивама?<br>Ој, Србијо, међу шљивама, тврди ораху међу силама!<br>Ој, Србијо, међу шљивама, покажи свету да ниси пијана!<br>Ој, Србијо, међу шљивама, имај своје ја и међу силама!<br>Ој, Србијо, међу шљивама, буди трезна и поред казана!<br>Ој, Србијо, међу шљивама, не сеци грану на којој седиш!<br>Ој, Србијо, међу шљивама, не понашај се као да си пала с крушке!<br>Ој, Србијо, међу шљивама, није ти место у вилама!<br>Ој, Србијо, међу шљивама! И ко те не шљиви, мора да ти се диви!<br>Ој, Србијо, међу шљивама, предуго си у небраном грожђу!</p>
          <h2 id="okačiti_mačku" class="nazivi_ap">ОКАЧИТИ МАЧКУ О РЕП</h2>
          <p class="ap">Тражила врећа закрпу, а нашла мачку у џаку. Сада може само да је окачи мачку о реп.<br>Факултет је пао на ниске гране. Купљене дипломе су га окачиле мачку о реп.<br>Радни однос се и за сламку хвата! Капитализам га је окачио мачку о реп.<br>Порођајне муке су постале мачји кашаљ. Епидурал их је окачио мачку о реп.<br>Међународно право црну вуну преде! Закон џунгле га је окачио мачку о реп.<br>Купио сам мачку у џаку. Тако добру, да могу да је окачим мачку о реп.<br>Истополни брак је доказао да има муда. Мужа, жену, таста, ташту, свекра и свекрву преко ноћи је окачио мачку о реп.<br>Породична идила је постала прошлост. Кућни љубимци су је окачили мачку о реп.<br>Диплома није мала ствар, али је незапослени могу окачити мачку о реп.<br>Увалили су нам безброј мачака у џаку! Време је да их окачимо мачку о реп.</p>
          <h2 id="okačiti_rukavice" class="nazivi_ap">ОКАЧИТИ РУКАВИЦЕ О КЛИН</h2>
          <p class="ap">Окачили смо рукавице о клин, а судбина нам и даље виси о концу!<br>Окачили смо рукавице о клин, али су нам песнице и даље на дохвату руке!<br>Окачио сам рукавице о клин. Хоћу и ја да живим у мишјој рупи.<br>Лава је могуће поразити, али не и натерати да окачи канџе о клин.<br>Окачили смо рукавице о клин, а и даље добијамо ниске ударце!<br>Од данас могу да претим само празном пушком. Окачио сам рукавице о клин.<br>Окачио сам рукавице о клин. Да су добре, не би ме запале.<br>Глава ми више није на пању. Окачио сам рукавице о клин.<br>Окачио сам рукавице о клин. Хоћу и ја да живим од гласачких прстију.<br>И Сердар Јоле је окачио рукавице о клин. Чим је остарио, мегдана се оставио.</p>
          <h2 id="oko_za_oko" class="nazivi_ap">ОКО ЗА ОКО, ЗУБ ЗА ЗУБ</h2>
          <p class="ap">Око за око, зуб за зуб! Клин се клином избија!<br>Око за око, зуб за зуб! Правна држава мора да функционише.<br>Око за око, зуб за зуб! Доказ да је компромис увек могућ.<br>Око за око, зуб за зуб! Принцип реципроцитета се мора поштовати!<br>Око за око, зуб за зуб! Закон је једнак за све.<br>Око за око, зуб за зуб! Нема дискриминације!<br>Око за око, зуб за зуб, бубрег за паре! И Жута кућа мора од нечег да живи!<br>Око за око, зуб за зуб! И вук сит и овце на броју!<br>Око за око, зуб за зуб! Ни код бабе нема џабе.<br>Око за око, зуб за зуб! Да ниједна страна не буде оштећена.</p>
          <h2 id="okrenuti" class="nazivi_ap">ОКРЕНУТИ ЋУРАК НАОПАКО</h2>
          <p class="ap">Многи су окренули ћурак наопако! Хоће по сваку цену да пишају уз ветар!<br>И ташта је нормална жена. Док не окрене ћурак наопако!<br>Ја друмом, моје друго ја шумом. Окренуло ћурак наопако!<br>Окренуо сам ћурак наопако! Хоћу и ја да мислим својом главом.<br>Окренуо сам ћурак наопако! Време је да и ја покажем зубе!<br>Окренуо сам ћурак наопако! Хоћу и ја једно да причам, друго да радим, а треће да мислим.<br>Окренуо сам ћурак наопако! Да се зна да и ја носим гаће!<br>Окренуо сам ћурак наопако! Хоћу и ја да идем главом кроз зид!<br>Окренуо сам ћурак наопако! Нисам ни ја мачји кашаљ!<br>И старост је лепа. Док не окрене ћурак наопако!</p>
          <h2 id="olovka" class="nazivi_ap">ОЛОВКА ПИШЕ СРЦЕМ</h2>
          <p class="ap">Оловка пише срцем, пенкало душом, а живот и срцем и душом.<br>Оловка пише срцем. Док не одрасте.<br>Оловка пише срцем. Док не почне да се бави политиком.<br>Оловка пише срцем. Док не окрене ћурак наопако!<br>Оловка пише срцем. Док је друштвене мреже не окаче мачку о реп.<br>Оловка пише срцем. Макар се и палцем потписивала.<br>Оловка пише срцем. Док траје предизборна кампања.<br>Оловка пише срцем. Док јој старе мастиљаре не исперу мозак!<br>Оловка пише срцем. Док се не докопа власти.<br>Оловка пише срцем. Док не преузме ствари у своје руке.</p>
          <h2 id="oni" class="nazivi_ap">ОНИ (ТИ) ОКОМ, МИ (ЈА) СКОКОМ</h2>
          <p class="ap">Америка оком, Европа роком, Балкан скоком!<br>Мито и корупција оком, Курта и Мурта скоком!<br>Закон џунгле оком, међународно право скоком!<br>Информативни разговор оком, дежурни кривац скоком!<br>Палица оком, признање скоком!<br>Натоисти оком, терористи скоком!<br>Бела кућа оком, Жута кућа скоком!<br>Разуларени НАТО оком, осиромашени уранијум скоком!<br>Господари света оком, ММФ роком, дужничко ропство скоком!<br>Страни господари оком, домаће слуге скоком!</p>
          <h2 id="ono" class="nazivi_ap">ОНО ШТО МЕ НЕ УБИЈЕ, ЈАЧА МЕ</h2>
          <p class="ap">Оно што ме не убије, јача ме! Макар био и покушај самоубиства!<br>Рањени лав је најопаснији! Што га не убије, то га ојача.<br>Народ једва саставља крај с крајем, али то није разлог за претерану бригу. Што га не убије, то га јача.<br>Суицид се не предаје тако лако. Што га не убије, то га јача!<br>Што те не убије, то те јача! Макар била и вијагра.<br>Еутаназија је упорна к'о мазга. Што је не убије, то је јача!<br>Судбина ме прогања кроз иглене уши, а ја ни пет пара не дајем. Што ме не убије, то ме јача!<br>Тврд орах је воћка чудновата. Што га не убије, то га јача!<br>Што ме не убије, то ме ојача, а после тога је све могуће!<br>Што ме не убије, то ме ојача, па коме опанци, коме обојци!</p>
          <h2 id="operacija" class="nazivi_ap">ОПЕРАЦИЈА ЈЕ УСПЕЛА...</h2>
          <p class="ap">Операција је успела. Пацијент још увек даје знаке живота.<br>Операција је успела. Пацијент је умро, али се није одрекао права гласа.<br>Операција је успела. Пацијент више неће моћи да мисли својом главом.<br>Операција је успела. Пацијент је умро, али су бубрези одмах продати!<br>Операција је успела. Недостаје само мањи део инструмената!<br>Операција је успела. Пацијент је и даље у коми!<br>Операција је успела. Пацијент је умро без већих болова.<br>Операција је успела. Пацијент је умро, али се за живота одужио.<br>Операција је успела. Само једна нога је погрешно ампутирана!<br>Операција је успела. Штета што је дијагноза била погрешна.</p>
          <h2 id="opreznost" class="nazivi_ap">ОПРЕЗНОСТ ЈЕ МАЈКА МУДРОСТИ</h2>
          <p class="ap">Опрезност је мајка мудрости. Ништа не ради преко колена.<br>Опрезност је мајка мудрости. Трипут мери, једном сече!<br>Опрезност је мајка мудрости. Не допушта свакој будали да је вуче за нос.<br>Опрезност је мајка мудрости. Никада не иде грлом у јагоде.<br>Опрезност је мајка мудрости. Не преводи се лако жедна преко воде.<br>Опрезност је мајка мудрости. И своје сенке се пази!<br>Опрезност је мајка мудрости. Ништа не прихвата здраво за готово.<br>Опрезност је мајка мудрости. Ни својим очима до краја не верује.<br>Опрезност је мајка мудрости. Увек је у стању приправности!<br>Опрезност је мајка мудрости. Једно око јој је стално отворено!</p>
          <h2 id="oprosti_im" class="nazivi_ap">ОПРОСТИ ИМ, БОЖЕ! НЕ ЗНАЈУ ШТА РАДЕ (ЧИНЕ)</h2>
          <p class="ap">Опрости им, Боже! Не знају да раде.<br>Опрости им, Боже! И против себе раде.<br>Опрости им, Боже! Не знају што чине!<br>Опрости им, Боже! Не знају колико сме да се краде.<br>Опрости им, Боже! Мандат неће вечито да траје.<br>Опрости им, Боже! Не знају за кога раде.<br>Не опрости им, Боже! Знају шта раде!<br>Не опрости им, Боже! Све наопако раде!<br>Не опрости им, Боже! Све с ђаволом раде!<br>Не опрости им, Боже! И највећим злочинима се сладе!</p>
          <h2 id="osećati" class="nazivi_ap">ОСЕЋАТИ СЕ КАО КОД СВОЈЕ КУЋЕ</h2>
          <p class="ap">Бескућнику и није тако лоше. Свуда се осећа као код своје куће.<br>Фамилијарно запошљавање има и своје предности. Запослени се осећају као код своје куће.<br>Многи не излазе из мишије рупе. У њој се осећају као код своје куће.<br>Мито се превише распиштољио. И у полицији се осећа као код своје куће.<br>Благо корупцији. Свуда се осећа као код своје куће.<br>Подстанар има кров над главом, а понаша се као да га нема. Не осећа се као код своје куће.<br>Често одлазим у родни крај. У њему се осећам као код своје куће.<br>Прелетач је прилагодљив човек. У свакој партији се осећа као код своје куће.<br>Многи се стално преврћу у гробу. Не осећају се као код своје куће.<br>Живим у свом стану. Једино се у њему осећам као код своје куће.</p>
          <h2 id="ostajte" class="nazivi_ap">ОСТАЈТЕ ОВДЈЕ!</h2>
          <p class="ap">Остајте овде! Огрејаће и нас сунце.<br>Остајте овде! Носталгија је неизлечива болест.<br>Остајте овде! Дебљу хладовину нигде нећете наћи.<br>Остајте овде! Број чланова владајуће партије није ограничен.<br>Остајте овде! Можете до краја живота да крадете богу дане.<br>Остајте овде! Неко мора да враћа дугове.<br>Остајте овде! Ниједан мандат није вечит.<br>Остајте овде! Не могу само мртви да гласају.<br>Остајте овде! Можемо да хранимо пола Европе.<br>Остајте овде! Телевизија и статистика ће вас одмах запослити.</p>
          <h2 id="otadžbina" class="nazivi_ap">ОТАЏБИНА ЗОВЕ</h2>
          <p class="ap">Отаџбина зове! Браник јој је све усамљенији.<br>Отаџбина зове! Дошле су јој виле очима!<br>Отаџбина зове! Нису јој све овце на броју!<br>Отаџбина зове! Јавио бих се, али се плашим да ме не прислушкује!<br>Отаџбина зове! Ко се не јави, чека га информативни разговор!<br>Отаџбина има право да зове, али не у глуво доба ноћи! Није смак света.<br>Отаџбина зове! Пита кога ћемо да гласамо.<br>Отаџбина зове! Одавно је нису бомбардовали!<br>Отаџбина зове! Шаље нам јавне извршитеље и друге утериваче дугова!<br>Отаџбина зове, а равно јој све до Косова.</p>
          <h2 id="oteglo" class="nazivi_ap">ОТЕГЛО СЕ К'О ГЛАДНА (ЗЛА) ГОДИНА</h2>
          <p class="ap">Причи нема краја. Отегне се к'о гладна година.<br>Европски пут Србије је јединствен. Отег'о се к'о гладна година.<br>Јануар је најдужи месец. Отегне се к'о гладна година.<br>Радови на путевима предуго трају. Отегну се к'о гладна година.<br>Радно време траје осам часова, али се отегне к'о гладна година.<br>Љубав је лепа док се чека, али се отегне к'о гладна година.<br>Скупштинска заседања су посебна прича. Отегну се к'о гладна година.<br>Зидање Скадра на Бојани је и даље актуелно. Отегло се к'о гладна година.<br>Наша криза се не предаје тако лако. Отегла се к'о гладна година.<br>Пресипање из шупљег у празно не престаје. Отегло се к'о гладна година.</p>
          <h2 id="oteto" class="nazivi_ap">ОТЕТО – ПРОКЛЕТО!</h2>
          <p class="ap">Отето – проклето! И у глуво доба ноћи буди из сна!<br>Отето – проклето! Ни брачну постељу не оставља на миру!<br>Отето – проклето! Даноноћно нам једе џигерицу!<br>Отето – проклето! До краја живота виси о врату!<br>Отето – проклето! Далеко му лепа кућа!<br>Отето – проклето! Никако да спере туђ зној са себе.<br>Отето – проклето! И на праунуке истреса гаће!<br>Отето – проклето! Стално нас прогања кроз иглене уши!<br>Отето – проклето! Нема дана, а да не покаже зубе!<br>Отето – проклето! Цео живот оставља прљав траг за собом.</p>
          <h2 id="otišao" class="nazivi_ap">ОТИШАО ДА МУ ВИДЕ НОГЕ ПУТ</h2>
          <p class="ap">Саобраћајац је стално на точковима. Да би му ноге виделе пут.<br>Чист образ друмом, прљав веш шумом и ником ништа. Виделе им ноге пут.<br>Дипломатија не излази из авиона. Да би јој ноге виделе пут.<br>Дуго се вртимо у круг. Да се зна да су нам ноге виделе пут.<br>Како су дошли, тако су и отишли. Виделе им ноге пут.<br>Мандати долазе и пролазе, а ништа се не мења. Виделе им ноге пут.<br>Прошли смо сито и решето и опет ништа. Виделе нам ноге пут.<br>Докон поп и јариће крсти. Да се зна да ништа не ради да би му ноге виделе пут.<br>Ђаво долази по своје, а не да би му ноге виделе пут.<br>Народ је често на улици. Да би му ноге виделе пут.</p>
        </article>
      </section>
      <aside>
        <h2>ЖИВКО КУЛИЋ</h2>
        <h3>АНТИПОСЛОВИЦА НЕДЕЉЕ</h3>
         <p id="ant_nedelje"></p>
        <h3>АФОРИЗАМ НЕДЕЉЕ</h3>
         <p id="afo_nedelje"></p>
       <br>
       <h2>ГОСТУЈУЋИ АФОРИСТИЧАРИ</h2><br>
       <!--    <a id="biografija_gosta"><img id="slika_gosta" src="img/gost.jpg" alt="Слика гостујућег аутора"></a> -->
         <a id="ime_gosta"></a>
         <p id="aforizam_gosta1"></p><br>
         <p id="aforizam_gosta2"></p><br>
         <p id="aforizam_gosta3"></p><br>
         <a id="ime_gosta2"></a>
         <p id="aforizam_gosta4"></p><br>
         <p id="aforizam_gosta5"></p><br>
         <p id="aforizam_gosta6"></p><br>
         <a id="ime_gosta3"></a>
         <p id="aforizam_gosta7"></p><br>
         <p id="aforizam_gosta8"></p><br>
         <p id="aforizam_gosta9"></p><br>
         <a id="ime_gosta4"></a>
         <p id="aforizam_gosta10"></p><br>
         <p id="aforizam_gosta11"></p><br>
         <p id="aforizam_gosta12"></p><br>
         <a id="ime_gosta5"></a>
         <p id="aforizam_gosta13"></p><br>
         <p id="aforizam_gosta14"></p><br>
         <p id="aforizam_gosta15"></p><br>
         <a id="ime_gosta6"></a>
         <p id="aforizam_gosta16"></p><br>
         <p id="aforizam_gosta17"></p><br>
         <p id="aforizam_gosta18"></p><br>
         <a id="ime_gosta7"></a>
         <p id="aforizam_gosta19"></p><br>
         <p id="aforizam_gosta20"></p><br>
         <p id="aforizam_gosta21"></p><br>
         <a id="ime_gosta8"></a>
         <p id="aforizam_gosta22"></p><br>
         <p id="aforizam_gosta23"></p><br>
         <p id="aforizam_gosta24"></p><br>
      </aside>          
    </main>
    <footer>
      <p>КОНТАКТ: <a class="linkovi" href="mailto:zivko.kulic@yahoo.com">zivko.kulic@yahoo.com</a></p>
    </footer>
    <script src="../js/app.js"></script>
  </body>
</html>