<!DOCTYPE html>
<html lang="sr-RS">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>АНТИПОСЛОВИЦЕ: СЛОВО Т</title>
    <link rel="stylesheet" type="text/css" href="../css/styles.css">
    <link rel="icon" href="../img/logo-ZK.png">
  </head>
  <body>
  	<header>
      <a href="../index.html" class="header-logo"><img src="../img/logo-ZK.png" alt="ЖК" width="90" height="70"></a>
      <p>САТИРА</p>
  	</header>
    <nav>
      <ul class="navbar">
        <li><a href="../index.html">ПОЧЕТНА</a></li>
        <li><a href="../antiposlovice.html" style="background-color: #ececec; color: #C19D2B; font-size: 18px; height: 33px; box-sizing: border-box;">АНТИПОСЛОВИЦЕ</a></li>
        <li><a href="../aforizmi.html">АФОРИЗМИ</a></li>
        <li><a href="../o_autoru.html">О АУТОРУ</a></li>
      </ul>
    </nav>
    <main>
      <section>
        <article>
          <h1>АНТИПОСЛОВИЦЕ НА СЛОВО Т</h1><br>
          <a href="#teško_zemlji">ТЕШКО ЗЕМЉИ КУДА ВОЈСКА ПРОЂЕ</a><br>
          <a href="#teško_nogama">ТЕШКО НОГАМА ПОД ЛУДОМ ГЛАВОМ</a><br>
          <a href="#tiha">ТИХА ВОДА БРЕГ РОНИ</a><br>
          <a href="#to_i">ТО И ПТИЦЕ (ВРАПЦИ) НА ГРАНИ ЗНАЈУ</a><br>
          <a href="#to_majka">ТО МАЈКА ВИШЕ НЕ РАЂА</a><br>
          <a href="#točak">ТОЧАК ИСТОРИЈЕ СЕ СТАЛНО ОКРЕЋЕ</a><br>
          <a href="#tražiti_bolji">ТРАЖИТИ БОЉИ ХЛЕБ ОД ПОГАЧЕ</a><br>
          <a href="#tražiti_dlaku">ТРАЖИТИ ДЛАКУ У ЈАЈЕТУ</a><br>
          <a href="#tražiti_iglu">ТРАЖИТИ ИГЛУ У ПЛАСТУ СЕНА</a><br>
          <a href="#treba">ТРЕБА ИЗДВОЈИТИ ЖИТО ОД КУКОЉА</a><br>
          <a href="#tresla">ТРЕСЛА СЕ ГОРА, РОДИО СЕ МИШ</a><br>
          <a href="#triput_bog">ТРИПУТ БОГ ПОМАЖЕ</a><br>
          <a href="#triput_meri">ТРИПУТ МЕРИ, ЈЕДНОМ СЕЦИ!</a><br>
          <a href="#trčati">ТРЧАТИ К'О ЖДРЕБЕ ПРЕД РУДУ</a><br>
          <a href="#tuđa">ТУЂА РУКА СВРАБ НЕ ЧЕШЕ</a><br>
          <a href="#tuđe_je">ТУЂЕ ЈЕ УВЕК СЛАЂЕ</a><br>
          <a href="#tuđe_nećemo">ТУЂЕ НЕЋЕМО, СВОЈЕ НЕ ДАМО</a><br>
          <br>
          <h2 id="teško_zemlji" class="nazivi_ap">ТЕШКО ЗЕМЉИ КУДА ВОЈСКА ПРОЂЕ</h2>
          <p class="ap">Тешко земљи куда војска прође! Правда јој се и неправди правда.<br>Тешко земљи куда НАТО прође! И Жута кућа јој показује зубе!<br>Тешко земљи куда војска прође! И душу јој на крст разапињу!<br>Тешко земљи куда војска прође и девојци која сама дође!  Ни за гаће их нико не пита.<br>Где војска прође, ту трава не расте! Остају само крв, зној и сузе!<br>Тешко земљи куда војска прође! И даљински управљачи јој узимају меру!<br>Тешко земљи куда војска прође! И неистином се у лаж утерује!<br>Тешко земљи куда војска прође. И Савет безбедности јој држи лекције!<br>Где НАТО прође, ту трава не расте. Остаје само осиромашени уранијум.<br>Тешко земљи куда војска прође. И телевизија јој злочинац постаје!</p>
          <h2 id="teško_nogama" class="nazivi_ap">ТЕШКО НОГАМА ПОД ЛУДОМ ГЛАВОМ</h2>
          <p class="ap">Тешко ногама под лудом главом! Стално им је вода до пода!<br>Тешко ногама под лудом главом! Даноноћно их прогања кроз иглене уши!<br>Тешко ногама под лудом главом! Цео живот се проводе к'о бос по трњу!<br>Тешко ногама под лудом главом! И из петних жила морају да запињу!<br>Тешко ногама под лудом главом! Грешке у корацима им не гину!<br>Тешко ногама под лудом главом! Стално иду грлом у јагоде.<br>Тешко ногама под лудом главом! И на колена их често баца!<br>Тешко ногама под лудом главом! Будала им је стално за петама!<br>Тешко ногама под лудом главом! Ни равне табане им не оставља на миру!<br>Тешко ногама под лудом главом! Ни Ахилова пета им није тежа.</p>
          <h2 id="tiha" class="nazivi_ap">ТИХА ВОДА БРЕГ РОНИ</h2>
          <p class="ap">Тиха вода брег рони! Полако, али сигурно наврће га на своју воденицу.<br>Тиха вода брег рони! Свака јој част, има дебеле живце.<br>Тиха вода брег рони! Не помаже му ни појас за спасавање!<br>Тиха вода брег рони! Ништа не ради преко колена.<br>Тиха вода брег рони! Тако му и треба, кад чека да му Мухамед дође на ноге.<br>Тиха вода брег рони! Ни према дављенику нема милости!<br>Тиха вода брег рони! Што је брзо, то је кусо.<br>Тиха вода брег рони! Не воли да таласа.<br>Тиха вода брег рони! Док му не потопи све лађе!<br>Доћи ће и наших пет минута. Тиха вода брег рони!</p>
          <h2 id="to_i" class="nazivi_ap">ТО И ПТИЦЕ (ВРАПЦИ) НА ГРАНИ ЗНАЈУ</h2>
          <p class="ap">Јасно нам је откуд ветар дува! То и птице на грани знају.<br>Велики сам љубитељ птица. То и врапци на грани знају.<br>Белој врани је сваки дан црни петак! То и врапци на грани знају.<br>Срби и Црногорци су једне горе лист. То и птице на грани знају.<br>Роде све мање доносе бебе. То и врапци на грани знају.<br>Рајска птица је једна од најлепших на свету. То и врапци на грани знају.<br>Голуб је летећи пацов! То и птице на грани знају.<br>Ко једном пропева, више му не помаже да кука. То и птице на грани знају.<br>Папагај је велики брбљивац. То и врапци на грани знају.<br>Славуј је непревазиђени певач. То и врапци на грани знају.</p>
          <h2 id="to_majka" class="nazivi_ap">ТО МАЈКА ВИШЕ НЕ РАЂА</h2>
          <p class="ap">Што ташта роди, то свекрва не рађа.<br>Што таштина, свекрвина и маћехина јатка роди, то мајка не рађа.<br>Што сурогат мајка роди, то права мајка не рађа.<br>Што политика роди, то мајка не рађа.<br>Што статистика роди, то мајка не рађа.<br>Што Запад роди, то Исток не рађа.<br>Што кукољ роди, то жито не рађа. <br>Што мржња роди, то љубав не рађа.<br>Што неправда роди, то правда не рађа.<br>Што сит трбух роди, то гладан стомак не рађа.</p>
          <h2 id="točak" class="nazivi_ap">ТОЧАК ИСТОРИЈЕ СЕ СТАЛНО ОКРЕЋЕ</h2>
          <p class="ap">Точак историје се стално окреће. Испуњава жеље географије.<br>Точак историје се стално окреће. Ништа није једном за свагда дато.<br>Точак историје се стално окреће. И Римско царство га је добро запамтило!<br>Точак историје се стално окреће. Да би свака звер показала свој траг!<br>Точак историје се стално окреће. Данас нас саплиће, а сутра покреће!<br>Точак историје се стално окреће. Рат и мир су му највернији пратиоци.<br>Точак историје се стално окреће. Победе и порази га у стопу прате!<br>Точак историје се стално окреће. Сада време ради за нас.<br>Точак историје се стално окреће. Доћи ће и наших пет минута!<br>У историји ништа није коначно. Точак јој се стално окреће.</p>
          <h2 id="tražiti_bolji" class="nazivi_ap">ТРАЖИТИ БОЉИ ХЛЕБ ОД ПОГАЧЕ</h2>
          <p class="ap">И сити одлазе трбухом за крухом. Траже бољи хлеб од погаче.<br>Толики контејнери, а они и даље траже бољи хлеб од погаче. <br>Не тражите бољи хлеб од погаче! Многи једва чекају да вам запрже чорбу!<br>Прави државник не тражи бољи хлеб од погаче. Државне јасле су му сасвим довољне.<br>Некада су били кост и кожа, а сада траже бољи хлеб од погаче. Ушла им вода у уши.<br>Народ једва саставља крај с крајем, а они траже бољи хлеб од погаче.<br>Грамзивост је превише алава. И на царској трпези тражи бољи хлеб од погаче.<br>Тражим бољи хлеб од погаче, а молим бога да га не нађем. Кад год сам га нашао, добио сам попару!<br>Молитвени доручак, пословни ручак, тајна вечера, а они и даље траже бољи хлеб од погаче.<br>Гладан стомак је сит свега! Не пада му на памет да тражи бољи хлеб од погаче.</p>
          <h2 id="tražiti_dlaku" class="nazivi_ap">ТРАЖИТИ ДЛАКУ У ЈАЈЕТУ</h2>
          <p class="ap">Великима се тражи рупа у закону, а малима длака у јајету!<br>Благо томе ко има муда! Не сме нико да му тражи длаку у јајету.<br>Кварни су к'о мућак. Траже нам и длаку у јајету!<br>Доброј коки се гледа кроз прсте, а покислом певцу тражи и длака у јајету!<br>Туђ успех се не прашта. И пријатељи му траже длаку у јајету.<br>Осећам се к'о пиле у кучини! Траже ми и длаку у јајету!<br>Усијаној глави се тражи и длака у јајету! Ко јој је крив, кад нема длаке на језику.<br>Педантерија је неизлечива болест. И рођеној мајци тражи длаку у јајету!<br>Паметан човек не тражи длаку у јајету, него јаје у фрижидеру.<br>Страни господари не морају да траже длаку у јајету. Домаће слуге то раде боље од њих.</p>
          <h2 id="tražiti_iglu" class="nazivi_ap">ТРАЖИТИ ИГЛУ У ПЛАСТУ СЕНА</h2>
          <p class="ap">Тражимо иглу у пласту сена, а пола Србије зарасло у коров!<br>Власт коси, народ воду носи, а опозиција тражи иглу у пласту сена.<br>Сељаци нестају, села се гасе, а одговорни траже иглу у пласту сена.<br>Тражимо иглу у пласту сена, а кољемо вола за кило меса!<br>Министар пољопривреде има пуне руке посла. Тражи иглу у пласту сена!<br>Боље пустити мозак на отаву него тражити иглу у пласту сена.<br>У влади је уведена и трећа смена! Тражи се иглу у пласту сена.<br>Мере аграрне политике су успеле. Сваки други сељак тражи иглу у пласту сена.<br>Каравани пролазе, милијарде одлазе, а надлежни траже иглу у пласту сена.<br>Надлежни органи су у сталној приправности. Траже иглу у пласту сена.</p>
          <h2 id="treba" class="nazivi_ap">ТРЕБА ИЗДВОЈИТИ ЖИТО ОД КУКОЉА</h2>
          <p class="ap">Треба издвојити жито од кукоља. Доста смо издвајали кукољ од жита.<br>Треба издвојити жито од кукоља, али не само током предизборне кампање.<br>Треба издвојити жито од кукоља, да не бисмо сви обрали бостан!<br>Треба издвојити жито од кукоља, али пажљиво. Да се не схвати као етничко чишћење.<br>Треба издвојити жито од кукоља. Да се зна ко коси, а ко воду носи!<br>Да смо на време издвојили жито од кукоља, сада не бисмо млатили празну сламу.<br>Једино сељак одваја жито од кукоља. Сви остали млате празну сламу!<br>Кртица не би била то што јесте, да не одваја жито од кукоља.<br>И сељак одваја жито од кукоља, али због тога не организује конференције за штампу.<br>Мере аграрне политике су добре, али њима се не предвиђа издвајање жита од кукоља.</p>
          <h2 id="tresla" class="nazivi_ap">ТРЕСЛА СЕ ГОРА, РОДИО СЕ МИШ</h2>
          <p class="ap">Тресла се гора, родио се миш, а сви знају откуд ветар дува!<br>Тресла се гора, родио се миш. Од комарца, правимо магарца!<br>Тресла се Гора, родио се Горанац.<br>Тресла се гора, родила се Нова Зора.<br>Тресла се гора, родио се миш, а сви знају у ком грму лежи зец.<br>Тресла се гора, родио се миш, али још није уписан у књигу рођених.<br>Тресла се гора, родио се миш. Поступак за утврђивање очинства је у току.<br>Тресла се гора, родио се миш. Сада га ваља љуљати.<br>Тресла се гора, родио се миш, а дивље депоније све веће и веће.<br>Тресла се гора, родио се миш, а мачке гледају куда вране лете.</p>
          <h2 id="triput_bog" class="nazivi_ap">ТРИПУТ БОГ ПОМАЖЕ</h2>
          <p class="ap">Трипут Бог помаже, ако има коме.<br>Трипут Бог помаже. После тога, диже руке од свега.<br>Трипут Бог помаже. Премало за немоћног човека.<br>Трипут Бог помаже. У шта смо се све претворили и то је много.<br>Трипут Бог помаже. За више од тога, треба се обратити лекару или фармацеуту.<br>Бог има пуне руке посла. И највећој будали трипут помаже.<br>Бог трипут помаже. Једном – да се родимо, други пут – да ступимо у брак и трећи пут – да се разведемо.<br>Трипут Бог помаже. Шта вреди, кад сами себи одмажемо.<br>Трипут Бог помаже. Може и више, али нисмо заслужили.<br>Ако је Бог на нашој страни, због чега нам само трипут помаже?</p>
          <h2 id="triput_meri" class="nazivi_ap">ТРИПУТ МЕРИ, ЈЕДНОМ СЕЦИ!</h2>
          <p class="ap">Трипут мери, једном сеци! Метар не служи за сликање.<br>Трипут мери, једном сеци! Влада се не реконструише сваки дан.<br>Трипут мери, једном сеци! Да сутра можеш мирно да спаваш.<br>Трипут мери, једном сеци, па онда реци хоп!<br>Трипут мери, једном сеци! На пању је више глава!<br>Трипут мери, једном сеци! Такво задовољство се не пружа сваки дан.<br>Трипут мери, добро испеци, па онда сеци!<br>Трипут мери, једном сеци! Главе се не одрубљују сваки дан.<br>Трипут мери, трипут сеци! Није ти га мајка родила.<br>Трипут мери, трипут сеци! Мртва уста не говоре.</p>
          <h2 id="trčati" class="nazivi_ap">ТРЧАТИ К'О ЖДРЕБЕ ПРЕД РУДУ</h2>
          <p class="ap">Не трчи к'о ждребе пред руду! Једва чекају да те упрегну у јарам!<br>Не трчи к'о ждребе пред руду! Сам себи затежеш дизгине!<br>Ко једном падне с коња на магарца, више не трчи к'о ждребе пред руду.<br>Магарац је магарац. Цео живот трчи к'о ждребе пред руду.<br>Не трчи к'о ждребе пред руду! Одрасли коњи то не раде.<br>Не трчи к'о ждребе пред руду! Државне јасле су увек пуне.<br>Ко се узда у се и у своје кљусе, не мора да трчи к'о ждребе пред руду.<br>Не трчи к'о ждребе пред руду! Сам себе ћеш намагарчити!<br>Не трчи к'о ждребе пред руду! Мандат ти је тек почео.<br>Мудар човек је увек на коњу. Не трчи к'о ждребе пред руду.</p>
          <h2 id="tuđa" class="nazivi_ap">ТУЂА РУКА СВРАБ НЕ ЧЕШЕ</h2>
          <p class="ap">Бог чува Србе. Полако, али сигурно суши врбе!<br>Бог чува Србе. Даноноћно мотри на врбе!<br>Бог чува Србе. Само повремено нас пушта низ воду!<br>Бог чува Србе. Вашингтон и Брисел то му никада неће опростити!<br>Бог чува Србе. Чак и оне који га стално псују!<br>Бог чува Србе, а многи му то још увек не верују. <br>Бог успешно чува Србе. Из године у годину све нас је мање!<br>Бог чува Србе. Да је знао какви смо, то себи никада не би дозволио.<br>Бог чува Србе. То ће му кад-тад искијати на нос!<br>Бог чува Србе. Хвала му, али нека нас овако више не чува!</p>
          <h2 id="tuđe_je" class="nazivi_ap">ТУЂЕ ЈЕ УВЕК СЛАЂЕ</h2>
          <p class="ap">Туђе је увек слађе. Има укус забрањеног воћа.<br>Туђе је увек слађе. Док не почне да испоставља рачуне!<br>Туђе је увек слађе. Док не приседне!<br>Туђе је увек слађе. Не мирише на бајато јело.<br>Туђе је увек слађе. Док се не окуси.<br>Туђе је увек слађе. Док му се не види и друга страна медаље.<br>Туђе је увек слађе. Не одваја се од шминке.<br>Туђе је увек слађе. Док не почне да нам једе џигерицу!<br>Туђе је увек слађе. Нема укус издегустиране хране.<br>Туђе је увек слађе. Док нам не седне на кичму!</p>
          <h2 id="tuđe_nećemo" class="nazivi_ap">ТУЂЕ НЕЋЕМО, СВОЈЕ НЕ ДАМО</h2>
          <p class="ap">Туђе нећемо, своје не дамо, ако надлежни органи друкчије не одлуче.<br>Туђе нећемо, своје не дамо, ако се Бриселским споразумима друкчије не одлучи.<br>Туђе нећемо, своје не дамо! Ништа нам није пало с неба.<br>Туђе нећемо, своје не дамо! То ваљда није превелики злочин.<br>Туђе нећемо, своје не дамо! Што је вредело већ смо дали.<br>Туђе нећемо, своје не дамо! Док се још увек за нешто питамо.<br>Туђе нећемо, своје не дамо! Да се зна да нисмо алави.<br>Туђе нећемо, своје не дамо! Док ђаво не дође по своје!<br>Туђе нећемо, своје не дамо! Док не угрозимо америчке интересе на Балкану.<br>Туђе нећемо, своје не дамо, а нису нам страни ни други грехови.</p>
        </article>
      </section>
      <aside>
        <h2>ЖИВКО КУЛИЋ</h2>
        <h3>АНТИПОСЛОВИЦА НЕДЕЉЕ</h3>
         <p id="ant_nedelje"></p>
        <h3>АФОРИЗАМ НЕДЕЉЕ</h3>
         <p id="afo_nedelje"></p>
       <br>
       <h2>ГОСТУЈУЋИ АФОРИСТИЧАРИ</h2>
          <a id="biografija_gosta"><img id="slika_gosta" src="../img/gost.jpg" alt="Слика гостујућег аутора"></a>
          <a id="ime_gosta"></a>
          <p id="aforizam_gosta1"></p><br>
          <p id="aforizam_gosta2"></p><br>
          <p id="aforizam_gosta3"></p><br>
          <p id="aforizam_gosta4"></p><br>
          <p id="aforizam_gosta5"></p><br>
          <p id="aforizam_gosta6"></p><br>
          <p id="aforizam_gosta7"></p><br>
          <p id="aforizam_gosta8"></p><br>
          <p id="aforizam_gosta9"></p><br>
          <p id="aforizam_gosta10"></p><br>
       </aside>        
    </main>
    <footer>
      <p>КОНТАКТ: <a class="linkovi" href="mailto:zivko.kulic@yahoo.com">zivko.kulic@yahoo.com</a></p>
    </footer>
    <script src="../js/app.js"></script>
  </body>
</html>