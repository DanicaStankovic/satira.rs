<!DOCTYPE html>
<html lang="sr-RS">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>АНТИПОСЛОВИЦЕ: СЛОВО Б</title>
    <link rel="stylesheet" type="text/css" href="../css/styles.css">
    <link rel="icon" href="../img/logo-ZK.png">
  </head>
  <body>
  	<header>
      <a href="../index.html" class="header-logo"><img src="../img/logo-ZK.png" alt="ЖК" width="90" height="70"></a>
      <p>САТИРА</p>
  	</header>
    <nav>
      <ul class="navbar">
        <li><a href="../index.html">ПОЧЕТНА</a></li>
        <li><a href="../antiposlovice.html" style="background-color: #ececec; color: #C19D2B; font-size: 18px; height: 33px; box-sizing: border-box;">АНТИПОСЛОВИЦЕ</a></li>
        <li><a href="../aforizmi.html">АФОРИЗМИ</a></li>
        <li><a href="../o_autoru.html">О АУТОРУ</a></li>
      </ul>
    </nav>
    <main>
      <section>
        <article>
          <h1>АНТИПОСЛОВИЦЕ НА СЛОВО Б</h1><br>
          <a href="#balkan_je_bure_baruta">БАЛКАН ЈЕ БУРЕ БАРУТА</a><br>
          <a href="#batina_ima_dva_kraja">БАТИНА ИМА ДВА КРАЈА</a><br>
          <a href="#batina_je_iz_raja">БАТИНА ЈЕ ИЗ РАЈА ИЗАШЛА</a><br>
          <a href="#bauk_komunizma">БАУК КОМУНИЗМА КРУЖИ ЕВРОПОМ</a><br>
          <a href="#bez_alata">БЕЗ АЛАТА НЕМА (НИ) ЗАНАТА</a><br>
          <a href="#bez_muke_nema_nauke">БЕЗ МУКЕ НЕМА НАУКЕ</a><br>
          <a href="#biti_ili_ne_biti">БИТИ ИЛИ НЕ БИТИ, ПИТАЊЕ ЈЕ САД</a><br>
          <a href="#blago_tome">БЛАГО ТОМЕ КО ДОВИЈЕК ЖИВИ</a><br>
          <a href="#bogatstvo_je_prokleto">БОГАТСТВО ЈЕ ПРОКЛЕТО</a><br>
          <a href="#bog_je_na_našoj_strani">БОГ ЈЕ НА НАШОЈ СТРАНИ</a><br>
          <a href="#bog_je_stvorio_svet">БОГ ЈЕ СТВОРИО СВЕТ ЗА ШЕСТ ДАНА</a><br>
          <a href="#bog_mi_je_svedok">БОГ МИ ЈЕ СВЕДОК</a><br>
          <a href="#bog_na_nebu">БОГ НА НЕБУ, КУМ НА ЗЕМЉИ</a><br>
          <a href="#bog_sve_vidi">БОГ СВЕ ВИДИ</a><br>
          <a href="#bog_čuva_srbe">БОГ ЧУВА СРБЕ</a><br>
          <a href="#boj_ne_bije">БОЈ НЕ БИЈЕ СВИЈЕТЛО ОРУЖЈЕ</a><br>
          <a href="#boj_se_ovna">БОЈ СЕ ОВНА, БОЈ СЕ ГОВНА</a><br>
          <a href="#bolje_vrabac">БОЉЕ ВРАБАЦ У РУЦИ НЕГО ГОЛУБ НА ГРАНИ</a><br>
          <a href="#bolje_grob">БОЉЕ ГРОБ НЕГО РОБ</a><br>
          <a href="#bolje_ikad_nego_nikad">БОЉЕ ИКАД НЕГО НИКАД</a><br>
          <a href="#bolje_sprečiti">БОЉЕ СПРЕЧИТИ НЕГО ЛЕЧИТИ</a><br>
          <a href="#bolje_džabe_sedeti">БОЉЕ ЏАБЕ СЕДЕТИ НЕГО ЏАБЕ РАДИТИ</a><br>
          <a href="#brat_je_mio">БРАТ ЈЕ МИО, МА КОЈЕ ВЕРЕ БИО</a><br>
          <a href="#budala_pamti">БУДАЛА ПАМТИ – ПАМЕТАН ПИШЕ</a><br>
          <a href="#budala_se_ne_seje">БУДАЛА СЕ НЕ СЕЈЕ, (НЕГО) САМА НИЧЕ</a><br>
          <a href="#budi_se_istok">БУДИ СЕ ИСТОК И ЗАПАД</a><br>
          <br>
          <h2 id="balkan_je_bure_baruta" class="nazivi_ap">БАЛКАН ЈЕ БУРЕ БАРУТА</h2>
          <p class="ap">Балкан је буре барута! Кад год хоће, може да плане!<br>Балкан је буре барута, премазано осиромашеним уранијумом!<br>Балкан је буре барута! Нишанске справе му се стално подешавају!<br>Док је великоалбанско око на нишану, цео Балкан ће бити на мети!<br>Балкан је буре барута! Већу погибију себи није могао да приушти!<br>Балкан је буре барута! И најмања вашка му живи обашка.<br>Балкан је буре барута, а нису му стране ни друге игре ватром!<br>Балканско буре барута је увек спремно да плане! Даљински управљачи му стално доливају уље на ватру!<br>Балканско буре барута се и за сламку хвата. И слепци га преводе жедног преко воде.<br>Великоалбански орао је високо узлетео, а Србија, Грчка, Црна Гора и Северна Македонија и даље гледају куда вране лете.</p>
          <h2 id="batina_ima_dva_kraja" class="nazivi_ap">БАТИНА ИМА ДВА КРАЈА</h2>
          <p class="ap">Батина има два краја! Дебљи увек извлачи раја!<br>Батина има два краја! Ко извуче дебљи, усрао је мотку!<br>Батина има два краја! Захваљујући дебљем, увек упрска мотку.<br>И просјачки штап има два краја. И један и други једва састављају крај с крајем.<br>Батина има два краја! И једним и другим дисциплинује своје противнике!<br>Батина има два краја! О трећем још увек не размишља!<br>Не зна се шта носи дан, а шта ноћ! Батина има два краја!<br>Батина је мач са две оштрице. Има два краја!<br>Батина има два краја! Тањи је резервисан за власт.<br>Батина има два краја! И један и други су изашли из раја.</p>
          <h2 id="batina_je_iz_raja" class="nazivi_ap">БАТИНА ЈЕ ИЗ РАЈА ИЗАШЛА</h2>
          <p class="ap">Батина је из раја изашла. Нови дом у паклу је нашла!<br>Батина је из раја изашла. Нови дом у Вашингтону је нашла.<br>Батина је изашла из раја, а понаша се као да је дошла из пакла.<br>Батина је из раја изашла. Да је знала шта је чека, то никада не би урадила. <br>Батина је из раја изашла и већ на првом кораку упрскала мотку! <br>Батина је из раја изашла. Да није, не би имала два краја!<br>Батина је изашла из раја и цео свет довела до пакла!<br>Батина је из раја изашла, али је у међувремену брзо подивљала!<br>Батина је изашла из раја, а понаша се као да је расла на Дивљем западу!<br>Батина је из раја изашла и за сва времена му окренула леђа!</p>
          <h2 id="bauk_komunizma" class="nazivi_ap">БАУК КОМУНИЗМА КРУЖИ ЕВРОПОМ</h2>
          <p class="ap">Баук комунизма кружи Европом. Кука и мотика га се никада неће одрећи.<br>Одрекли смо се социјализма, али није он нас. Баук комунизма и даље кружи Европом.<br>Баук комунизма кружи Европом, а она се прави да га не примећује.<br>Срп и чекић су сахрањени, а баук комунизма и даље кружи Европом.<br>Капитализму се озбиљно тресу гаће! Баук комунизма и даље кружи Европом. <br>Баук комунизма дуго кружи Европом. Нису му све овце на броју!<br>Баук комунизма све теже кружи Европом. На задовољство антикомуниста.<br>Европа нема алтернативу. Да има, баук комунизма не би толико кружио њоме. <br>Баук фашизма и даље кружи Европом! <br>И баук тероризма кружи Европом!</p>
          <h2 id="bez_alata" class="nazivi_ap">БЕЗ АЛАТА НЕМА (НИ) ЗАНАТА</h2>
          <p class="ap">Без алата нема ни најстаријег заната.<br>Вијагра се све више купује. Без алата нема заната.<br>Многи су принуђени да преко ноћи стичу дипломе. Без алата нема заната.<br>Уградња силикона је у сталном порасту. Без алата нема заната.<br>Полиција има довољно палица по глави становника! Без алата нема заната.<br>Сива економија се не одваја од мита и корупције. Без алата нема заната.<br>Терористи су наоружани до зуба! Без алата нема заната.<br>Џепарош има дугачке прсте! Без алата нема заната.<br>Старлета има опипљиве адуте. Без алата нема заната.<br>Проститутка има одрешене руке и раширене ноге. Без алата нема заната.</p>
          <h2 id="bez_muke_nema_nauke" class="nazivi_ap">БЕЗ МУКЕ НЕМА НАУКЕ</h2>
          <p class="ap">Без муке нема науке. Не могу сви да купе диплому.<br>Без муке нема науке. Не може сваки Евгеније преко ноћи да постане геније.<br>Без муке нема науке. И у глуво доба ноћи нам утерује памет у главу!<br>Без муке нема науке. Нису сви мамини и татини синови.<br>Без муке нема науке. Ни рођеној мајци не гледа кроз прсте.<br>Без муке нема науке. Не попушта ни цару, ни ћесару.<br>Без муке нема науке. И највеће умове прогања кроз иглене уши!<br>Без муке нема науке. Од малих ногу нам загрева столицу.<br>Без муке нема науке. И дању и ноћу нам држи лекције!<br>Без муке нема науке. Нису сви чланови владајуће партије.</p>
          <h2 id="biti_ili_ne_biti" class="nazivi_ap">БИТИ ИЛИ НЕ БИТИ, ПИТАЊЕ ЈЕ САД</h2>
          <p class="ap">Бити или не бити, питање је сад! Рогати кажу бити, а шути не бити.<br>Бити или не бити, питање је сад! Бити, док не призна!<br>Бити или не бити је питање на које ни полиција нема јасан одговор.<br>Бити или не бити је питање за сва времена. Још увек без одговора.<br>Бити или не бити је питање на које није тешко одговорити. Треба само да се зна кога, када и колико!<br>Између бити и не бити, већина је за бити! Није важно ни кога, ни због чега.<br>Бити или не бити је питање за САД.<br>Бити или не бити је питање за Савет безбедности.<br>Бити или не бити члан коалиционе владе, питање је сад! Бити, ако је вредност понуђеног плена прихватљива!<br>Бити или не бити члан опозиционе партије, питање је сад! Бити, али само док се власти не досете!</p>
          <h2 id="blago_tome" class="nazivi_ap">БЛАГО ТОМЕ КО ДОВИЈЕК ЖИВИ</h2>
          <p class="ap">Благо томе ко довијек живи. Не брине за трошкове сахране.<br>Благо томе ко довијек живи. Неће никада бити једном ногом у гробу.<br>Благо томе ко довијек живи. Неће се никада превртати у гробу.<br>Благо томе ко довијек живи. Сахрањују га о трошку државе.<br>Благо томе ко довијек живи. И мртвом му се клањају.<br>Благо томе ко довијек живи. Не мора и мртав да излази на гласање.<br>Благо томе ко довијек живи. Не може нико живог да га сахрани.<br>Благо томе ко довијек живи. Таквог мајка више не рађа.<br>Благо томе ко довијек живи. За живота је себи подигао споменик.<br>Благо томе ко довијек живи. Може више пута да се разводи.</p>
          <h2 id="bogatstvo_je_prokleto" class="nazivi_ap">БОГАТСТВО ЈЕ ПРОКЛЕТО</h2>
          <p class="ap">Богатство је проклето! Сламарица пуна, а душа празна.<br>Богатство је проклето! Туђ зној не седи скрштених руку!<br>Богатство је проклето! Није му чиста савест.<br>Богатство је проклето! Халапљивост има своју цену.<br>Богатство је проклето! Временом све дође на наплату!<br>Богатство је проклето! Пре или касније, све му искија на нос!<br>Богатство је проклето! Никако да му дође из дупета у главу.<br>Богатство је проклето! И рођену мајку би за паре продало.<br>Богатство је проклето! Ништа му није свето!<br>Богатство је проклето! Не опамећује се док не удари главом у зид!</p>
          <h2 id="bog_je_na_našoj_strani" class="nazivi_ap">БОГ ЈЕ НА НАШОЈ СТРАНИ</h2>
          <p class="ap">Бог је на нашој страни. Шта вреди, кад нисмо ми.<br>Бог је на нашој страни. Нека му је Свевишњи у помоћи!<br>Бог је на нашој страни. Већа погибија му не треба!<br>Огрејаће и нас сунце. Бог је на нашој страни. <br>Бог је на нашој страни. Још да смо и ми, где би нам био крај?<br>Време ради за нас. Бог је на нашој страни.<br>Бог је на нашој страни. Још увек нам гледа кроз прсте.<br>Бог је на нашој страни. Кад год може, уваљује нам вруће кромпире!<br>Бог је на нашој страни, али нису богови на земљи!<br>Бог је на нашој страни, али неће и од беле куге да нас брани.</p>
          <h2 id="bog_je_stvorio_svet" class="nazivi_ap">БОГ ЈЕ СТВОРИО СВЕТ ЗА ШЕСТ ДАНА</h2>
          <p class="ap">Бог је створио свет за шест дана. Већ седмога се грдно покајао.<br>Бог је створио свет за шест дана. Да би имао довољно времена да се каје што је то урадио.<br>Бог је створио свет за само шест дана. То себи никада није опростио.<br>Бог је створио свет за само шест дана, а чудимо се што смо овакви какви смо.<br>Бог је створио свет за само шест дана, а многи се и даље питају откуд толико магараца?<br>Бог је створио свет за шест дана. Да је знао какав ће испасти, то никада не би урадио.<br>Бог је створио свет за шест дана. Да је знао у шта се уваљује, створио би нешто друго.<br>Бог је створио свет за шест дана. Седмога дана није могао да верује својим очима шта је урадио.<br>Не чуди ме што је свет такав какав јесте. Бог га је створио за само шест дана. <br>Бог зна да нас је створио за шест дана, али не може да верује у шта смо се све претворили.</p>
          <h2 id="bog_mi_je_svedok" class="nazivi_ap">БОГ МИ ЈЕ СВЕДОК</h2>
          <p class="ap">Бог ми је сведок, али ми нико не верује.<br>Бог ми је сведок, али нико неће да га саслуша.<br>Бог ми је сведок, али неће да сведочи. Неко му је зачепио уста!<br>Бог ми је сведок, али му слободно судијско уверење не придаје никакав значај.<br>Бог нам је сведок. То га је скупо коштало!<br>Радим за тројицу, одговарам за двојицу, узимам за једног. Бог ми је сведок. <br>Правда је на нашој страни. Бог нам је сведок.<br>Одувек сам се борио за правду. Бог ми је сведок. <br>Савест ми је чиста као суза. Бог ми је сведок.<br>Узимају само колико им треба. Бог им је сведок.</p>
          <h2 id="bog_na_nebu" class="nazivi_ap">БОГ НА НЕБУ, КУМ НА ЗЕМЉИ</h2>
          <p class="ap">Бог на небу, кум на земљи! Остали према заслугама.<br>Бог на небу, кум на земљи! Као у старим добрим временима.<br>Бог на небу, кум на земљи, срце на месту. <br>Бог на небу, кум на земљи! Да се зна да кум није дугме.<br>Бог на небу, власт на земљи, народ на цедилу!<br>Бог на небу, власт на земљи, народ ни на небу, ни на земљи.<br>Бог на небу, кум на земљи. Да се зна где је коме место.<br>Бог на небу, пуковник на земљи, покојник под земљом!<br>Бог на небу, мито на земљи.<br>Бог на небу, богови на земљи!</p>
          <h2 id="bog_sve_vidi" class="nazivi_ap">БОГ СВЕ ВИДИ</h2>
          <p class="ap">Бог све види, али не може да верује својим очима.<br>Бог све види, али нам још увек гледа кроз прсте.<br>Бог све види, али мисли да је у питању скривена камера.<br>Бог све види, али ништа не верује. Телевизија га друкчије информише.<br>Бог све види, али се још увек ишчуђава.<br>Бог све види, али је и даље на нашој страни.<br>Бог све види, али мисли да су у питању првоаприлске шале.<br>Бог све види, али о томе не жели да сведочи.<br>Бог све види, али нам почињене грехе одбија на глупост.<br>Бог све види. И на леђима има очи.</p>
          <h2 id="bog_čuva_srbe" class="nazivi_ap">БОГ ЧУВА СРБЕ</h2>
          <p class="ap">Бог чува Србе. Полако, али сигурно суши врбе!<br>Бог чува Србе. Даноноћно мотри на врбе!<br>Бог чува Србе. Само повремено нас пушта низ воду!<br>Бог чува Србе. Вашингтон и Брисел то му никада неће опростити!<br>Бог чува Србе. Чак и оне који га стално псују!<br>Бог чува Србе, а многи му то још увек не верују. <br>Бог успешно чува Србе. Из године у годину све нас је мање!<br>Бог чува Србе. Да је знао какви смо, то себи никада не би дозволио.<br>Бог чува Србе. То ће му кад-тад искијати на нос!<br>Бог чува Србе. Хвала му, али нека нас овако више не чува!</p>
          <h2 id="boj_ne_bije" class="nazivi_ap">БОЈ НЕ БИЈЕ СВИЈЕТЛО ОРУЖЈЕ</h2>
          <p class="ap">Бој не бије свијетло оружје, већ бој бију везе и везице.<br>Бој не бије свијетло оружје, већ бој бију лажи и преваре.<br>Бој не бије свијетло оружје, већ бој бију рате и камате.<br>Бој не бије свијетло оружје, већ бој бију Рачак и Маркале.<br>Бој не бије свијетло оружје, већ бој бију арапска пролећа!<br>Бој не бије свијетло оружје, већ бој бије Пустињска олуја!<br>Бој не бије свијетло оружје, већ бој бију бомбе и ракете!<br>Бој не бије срце у јунака, већ бој бије медијско оружје.<br>Бој не бије свијетло оружје, већ бој бије срце у робота!<br>Бој не бије свијетло оружје, већ бој бију НАТО терористи!</p>
          <h2 id="boj_se_ovna" class="nazivi_ap">БОЈ СЕ ОВНА, БОЈ СЕ ГОВНА</h2>
          <p class="ap">Бој се овна, бој се говна! Као да смо сви прднули у чабар!<br>Бој се овна, бој се говна! Никако да нам дође из дупета у главу.<br>Бој се овна, бој се говна! Као да нико други не носи гаће.<br>Бој се овна, бој се говна! А када ћу изаћи из мишије рупе?<br>Бој се овна, бој се говна! Као да ће вечито бити на коњу.<br>Бој се овна, бој се говна! Зар цео живот да ходам на прстима?<br>Бој се овна, бој се говна! И помоћници помоћникових помоћника нам држе лекције!<br>Бој се овна, бој се говна! Као да су сви остали мачји кашаљ.<br>Бој се овна, бој се говна, а када ћу исправити кичму?<br>Бој се овна, бој се говна, ако мислиш да ти све овце буду на броју!</p>
          <h2 id="bolje_vrabac" class="nazivi_ap">БОЉЕ ВРАБАЦ У РУЦИ НЕГО ГОЛУБ НА ГРАНИ</h2>
          <p class="ap">Боље целовита Србија у руци, него Европска унија на грани.<br>Боље мршаво поравнање у руци, него дебела парница на грани.<br>Боље цркавица у руци, него пуна сламарица на грани.<br>Боље динар у руци, него долар на грани.<br>Боље просјачки штап у руци, него диригентска палица на грани.<br>Боље песница у руци, него палица на грани.<br>Боље ружичаста садашњост у руци, него светла будућност на грани.<br>Боље породични ручак у руци, него Молитвени доручак на грани.<br>Боље четворка у дневнику, него петица на грани.<br>Боље спонзоруша у руци, него старлета на грани.</p>
          <h2 id="bolje_grob" class="nazivi_ap">БОЉЕ ГРОБ НЕГО РОБ</h2>
          <p class="ap">Боље гроб него роб! Морају и гробари од нечег да живе.<br>Боље гроб него роб! Да можеш као човек да излазиш на гласање.<br>Боље гроб него роб! Да можеш једном за свагда да решиш кров над главом.<br>Боље гроб него роб! Да не мораш да плаћаш порез.<br>Боље гроб него роб! Да коначно будеш свој на своме.<br>Боље гроб него роб! Да увек можеш да се осећаш као код своје куће.<br>Боље гроб него роб! Вечна кућа је најбоља заштита од окупаторске чизме!<br>Боље гроб него роб! Једном се живи.<br>Боље роб него гроб! Трошкови сахране све су већи.<br>Боље роб него гроб, боље спрат него рат!</p>
          <h2 id="bolje_ikad_nego_nikad" class="nazivi_ap">БОЉЕ ИКАД НЕГО НИКАД</h2>
          <p class="ap">Једнога дана ће и нас огрејати сунце. Боље икад него никад.<br>Никад не реци никад! Боље икад него никад. <br>Једном ногом у гробу, другом у јавној кући. Боље икад него никад.<br>Истина ће кад-тад изаћи на видело. Боље икад него никад.<br>Многи се први пут запошљавају у петој деценији живота. Боље икад него никад.<br>Младе генерације све касније ступају у брак. Боље икад него никад.<br>Многи не излазе на изборе док не оду на онај свет. Боље икад него никад.<br>Ситна боранија се најзад опасуљила. Боље икад него никад.<br>Правда ће кад-тад победити. Боље икад него никад.<br>Боље икад него никад.  Икад – кад-тад, никад – ни сад, ни тад.</p>
          <h2 id="bolje_sprečiti" class="nazivi_ap">БОЉЕ СПРЕЧИТИ НЕГО ЛЕЧИТИ</h2>
          <p class="ap">Боље спречити него лечити! Убиство из милосрђа је најбољи доказ за то.<br>Боље спречити него лечити! Нико ником не гарантује да ће се излечити.<br>Боље спречити него лечити! Циљ оправдава средство.<br>Боље спречити него плаћати алиментацију!<br>Опозицији би требало забранити да излази на изборе! Боље спречити него лечити!<br>Чистка неистомишљеника је моралан чин. Боље спречити него лечити!<br>Многи на правди бога труну у затвору. Боље спречити него лечити!<br>Тешким болесницима би требало помоћи да што пре окончају свој живот. Боље спречити него лечити! <br>Пацијенти све теже долазе до лекара. Боље их спречити него лечити!<br>Ко ради склекове, не користи лекове. Боље спречити него лечити!</p>
          <h2 id="bolje_džabe_sedeti" class="nazivi_ap">БОЉЕ ЏАБЕ СЕДЕТИ НЕГО ЏАБЕ РАДИТИ</h2>
          <p class="ap">Боље џабе седети него џабе радити. Ни код бабе нема џабе.<br>Боље џабе седети него џабе радити. Дебела хладовина се ничим не може платити.<br>Боље џабе седети него џабе радити. Кулук је давно одсвирао своје.<br>Боље џабе седети него џабе радити. Грбача не пада с неба.<br>Боље џабе седети него џабе радити. И грбача има душу.<br>Боље џабе седети него џабе радити. Нико није магарац да џабе коњоше.<br>Боље џабе седети него џабе радити. Ко воли да ради, о глави му се радило!<br>Ступио сам у доживотни штрајк. Боље џабе седети, него џабе радити.<br>Боље џабе седети него џабе радити. Радна снага јесте јефтина, али не и бесплатна.<br>Ко ради да би живео, мисли да је боље џабе седети него џабе радити, а ко живи да би радио, сматра да је боље џабе радити него џабе седети.</p>
          <h2 id="brat_je_mio" class="nazivi_ap">БРАТ ЈЕ МИО, МА КОЈЕ ВЕРЕ БИО</h2>
          <p class="ap">Брат је мио, ма које вере био. Не може једна мајка све да роди.<br>Новац је мио, ма које валуте био.<br>Новац је мио, ма колико опран био.<br>Мандат је мио, ма које дужине био.<br>Поклон је мио, ма које вредности био.<br>Брак је мио, ма којег рода био.<br>Љубавница је мила, ма којег изгледа била. <br>Љубавник је мио, ма колик' магарац био.<br>Коалициони партнер је мио, ма које идеологије био.<br>Фотеља је мила, ма колико климава била.</p>
          <h2 id="budala_pamti" class="nazivi_ap">БУДАЛА ПАМТИ – ПАМЕТАН ПИШЕ</h2>
          <p class="ap">Будала памти, паметан пише, радознао чита, опрезан брише!<br>Будала памти, паметан пише. За информативни разговор сасвим довољно!<br>Будала памти, паметан пише, а искази сасвим различити.<br>Будала памти, паметан пише, а доушници нека мућкају главом!<br>Будала памти, паметан пише. Док не схвате у ком грму лежи зец.<br>Будала памти, паметан пише. Нико се ником не меша у посао.<br>Будала памти, паметан пише. Док им се једнога дана све не обије о главу!<br>Будала памти, паметан пише. Кад загусти, све се брише!<br>Будала памти, паметан пише. Док не дођу на власт.<br>Будала памти, паметан пише. Док им све не искија на нос!</p>
          <h2 id="budala_se_ne_seje" class="nazivi_ap">БУДАЛА СЕ НЕ СЕЈЕ, (НЕГО) САМА НИЧЕ</h2>
          <p class="ap">Будала се не сеје него сама ниче. Цвета и тамо где трава не расте.<br>Будала се не сеје него сама ниче. Свуда се осећа као код своје куће.<br>Будала се не сеје него сама ниче. К'о печурка после кише.<br>Будала се не сеје него сама ниче. Одговара јој свако поднебље.<br>Будала се не сеје него сама ниче. На задовољство предизборне кампање.<br>Будала се не сеје него сама ниче. Да се зна да у сваком житу има кукоља.<br>Будала се не сеје него сама ниче. Пишање уз ветар јој је увек загарантовано.<br>Будала се не сеје него сама ниче. Морају и лажна обећања од нечег да живе.<br>Будала се не сеје него сама ниче. Сваки нови глас је увек добродошао.<br>Будала се не сеје него сама ниче. Ни бела куга јој ништа не може.</p>
          <h2 id="budi_se_istok" class="nazivi_ap">БУДИ СЕ ИСТОК И ЗАПАД</h2>
          <p class="ap">Буди се Исток и Запад, буди се Север и Југ, а Вашингтон и даље тврди да нам је најбољи друг.<br>Буди се Исток и Запад, буди се Север и Југ, а слепци и даље мисле да постоји само једна страна света.<br>Буди се Исток и Запад, буди се Север и Југ, а Савет безбедности и даље сном мртвијем спава!<br>Буди се Исток и Запад, буди се Север и Југ, а ми још увек не видимо колико је сати!<br>Буди се Исток и Запад, буди се Север и Југ, а нама никако да сване.<br>Буди се Исток и Запад, буди се Север и Југ! Шта чекате презрени на свету?<br>Буди се Исток и Запад, буди се Север и Југ, а дужничко ропство и даље повећава свој дуг.<br>Буди се Исток и Запад, буди се Север и Југ! Пролетери свих земаља уједините се!<br>Буди се Исток и Запад, буди се Север и Југ, а водени топови раде ли, раде!<br>Једни за Исток, други за Запад, трећи за себе, а сви знају откуд ветар дува!</p>
        </article>
      </section>
      <aside>
        <h2>ОВОНЕДЕЉНИ ОДАБИР</h2>
        <ul>
          <li>АНТИПОСЛОВИЦА НЕДЕЉЕ</li>
          <li>АФОРИЗАМ НЕДЕЉЕ</li>
        </ul>
      </aside>        
    </main>
    <footer>
      <p>КОНТАКТ: <a class="linkovi" href="mailto:zivko.kulic@yahoo.com">zivko.kulic@yahoo.com</a></p>
    </footer>
  </body>
</html>