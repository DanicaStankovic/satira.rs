<!DOCTYPE html>
<html lang="sr-RS">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>АНТИПОСЛОВИЦЕ: СЛОВО Ж</title>
    <link rel="stylesheet" type="text/css" href="../css/styles.css">
    <link rel="icon" href="../img/logo-ZK.png">
  </head>
  <body>
  	<header>
      <a href="../index.html" class="header-logo"><img src="../img/logo-ZK.png" alt="ЖК" width="90" height="70"></a>
      <p>САТИРА</p>
  	</header>
    <nav>
      <ul class="navbar">
        <li><a href="../index.html">ПОЧЕТНА</a></li>
        <li><a href="../antiposlovice.html" style="background-color: #ececec; color: #C19D2B; font-size: 18px; height: 33px; box-sizing: border-box;">АНТИПОСЛОВИЦЕ</a></li>
        <li><a href="../aforizmi.html">АФОРИЗМИ</a></li>
        <li><a href="../o_autoru.html">О АУТОРУ</a></li>
      </ul>
    </nav>
    <main>
      <section>
        <article>
          <h1>АНТИПОСЛОВИЦЕ НА СЛОВО Ж</h1><br>
          <a href="#žena_je_zlo">ЖЕНА ЈЕ ЗЛО БЕЗ КОГА СЕ НЕ МОЖЕ</a><br>
          <a href="#žena_muža_nosi">ЖЕНА МУЖА НОСИ НА ЛИЦУ, А МУЖ ЖЕНУ НА КОШУЉИ</a><br>
          <a href="#žive_nas_sahranjuju">ЖИВЕ НАС САХРАЊУЈУ</a><br>
          <a href="#živeti">ЖИВЕТИ КАО САВ НОРМАЛАН СВЕТ</a><br>
          <a href="#živeće">ЖИВЕЋЕ ОВАЈ НАРОД</a><br>
          <a href="#živimo">ЖИВИМО У ШУМИ ПРОПИСА</a><br>
          <a href="#življi">ЖИВЉИ СЕ ИЗ ГРОБА ВАДЕ</a><br>
          <a href="#život_je_avantura">ЖИВОТ ЈЕ АВАНТУРА</a><br>
          <a href="#život_je_najveća_škola">ЖИВОТ ЈЕ НАЈВЕЋА ШКОЛА</a><br>
          <a href="#život_kratko_traje">ЖИВОТ КРАТКО ТРАЈЕ</a><br>
          <a href="#život_piše">ЖИВОТ ПИШЕ РОМАНЕ</a><br>
          <a href="#žuti">ЖУТИ ЖУТУЈУ, А ЦРВЕНИ ПУТУЈУ</a><br>
          <br>
          <h2 id="žena_je_zlo" class="nazivi_ap">ЖЕНА ЈЕ ЗЛО БЕЗ КОГА СЕ НЕ МОЖЕ</h2>
          <p class="ap">Жена је зло без кога се не може. И највеће мушкарчине у папучаре претвара.<br>Жена је зло без кога се не може. Не постоји мушкарац кога није упрегла у јарам!<br>Жена је зло без кога се не може. Нема тог буздована кога није зауздала!<br>Жена је зло без кога се не може. И највеће дасе врти око малог прста.<br>Жена је зло без кога се не може. Лактање преко кревета јој је ужа специјалност.<br>Жена је зло без кога се не може. Мирођија у свакој чорби.<br>Жена је зло без кога се не може, а мушкарац добро, без кога се може.<br>Жена је зло без кога се не може. Само ташта може да је роди.<br>Жена је зло које само мајка може да воли.<br>Жена је зло које ни највећим душманима не бих пожелео.</p>
          <h2 id="žena_muža_nosi" class="nazivi_ap">ЖЕНА МУЖА НОСИ НА ЛИЦУ, А МУЖ ЖЕНУ НА КОШУЉИ</h2>
          <p class="ap">Жена мужа носи на лицу, а муж жену на кошуљи, ако ташта и свекрва друкчије не одлуче.<br>Жена мужа носи на лицу, а муж жену на кошуљи. Док траје медени месец.<br>Жена мужа носи на лицу, а муж жену на грбачи.<br>Жена мужа носи на лицу, а муж жену на кошуљи. До прве прељубе.<br>Жена мужа носи на лицу, а муж жену на кошуљи. Док између њих не пукне тиква!<br>Жена мужа носи на грбачи, а муж жену на савести.<br>Жена мужа носи на лицу, а муж жену на кошуљи. Док им послодавци не поједу џигерицу!<br>Жена мужа носи на лицу, а муж жену на кошуљи. Док их живот не упрегне у јарам!<br>Жена мужа носи на лицу, а муж жену на кошуљи, ако кућни љубимци немају ништа против.<br>Жена мужа носи на лицу, а муж жену на кошуљи. Док адвокати не дођу по своје!</p>
          <h2 id="žive_nas_sahranjuju" class="nazivi_ap">ЖИВЕ НАС САХРАЊУЈУ</h2>
          <p class="ap">Живе нас сахрањују! За наше добро.<br>Живе нас сахрањују! Није довољно што сами себи скачемо у стомак!<br>Живе нас сахрањују! То ће радити до краја мандата.<br>Живе нас сахрањују! На томе се неће зауставити!<br>Живе нас сахрањују! На томе смо им до гроба захвални.<br>Живе нас сахрањују! Наше је само да и даље сами себи радимо о глави!<br>Живе нас сахрањују! Наше је само да престанемо да дајемо знаке живота!<br>Живе нас сахрањују, а обећавају нам и друге видове помоћи.<br>Хоће живог да ме сахране! Могу, али само преко мене мртвог!<br>Хоће живог да ме сахране! Могу, али само о њиховом трошку.</p>
          <h2 id="živeti" class="nazivi_ap">ЖИВЕТИ КАО САВ НОРМАЛАН СВЕТ</h2>
          <p class="ap">Живимо као сав нормалан свет. Од данас до сутра, од првог до првог и од кампање до кампање.<br>Живимо као сав нормалан свет. Стално величамо њихове злочине!<br>Живимо као сав нормалан свет. Стално осуђујемо наше жртве!<br>Живимо као сав нормалан свет. Си-Ен-Ен-ове и Би-Би-Си-јеве лажи су за нас закон!<br>Живимо као сав нормалан свет. Више верујемо њиховим лажима него својим очима.<br>Живимо као сав нормалан свет. Уз доследну примену закона јачег!<br>Живимо као сав нормалан свет. Раме уз раме с митом и корупцијом.<br>Живим као сав нормалан свет. Без сагласности Вашингтона и Брисела ни у клозет не идем.<br>Живим као сав нормалан свет. С три мачке, с два пса и с једним дететом.<br>Живим као сав нормалан свет. У канџама демократије!</p>
          <h2 id="živeće" class="nazivi_ap">ЖИВЕЋЕ ОВАЈ НАРОД</h2>
          <p class="ap">Живеће овај народ! Јефтина радна снага ће увек бити на цени.<br>Живеће овај народ! У дужничком ропству!<br>Живеће овај народ! Јачи смо и од судбине.<br>Живеће овај народ! Више пута је доказао да има муда!<br>Живеће овај народ! Спреман је свакоме да изађе на црту!<br>Живеће овај народ! Не седи случајно на две столице.<br>Живеће овај народ! Тамани јагњетину и прасетину, а ни пас нема за шта да га уједе.<br>Живеће овај народ! На задовољство Вашингтона и Брисела.<br>Живеће овај народ! И Бог је на нашој страни.<br>Живеће овај народ! Мало на земљи, мало у облацима.</p>
          <h2 id="živimo" class="nazivi_ap">ЖИВИМО У ШУМИ ПРОПИСА</h2>
          <p class="ap">Живимо у шуми прописа. Више их је но на гори листа.<br>Живимо у шуми прописа. Ни најбољи правници не знају у ком грму лежи зец.<br>Живимо у шуми прописа. Захваљујући законима џунгле, правна држава ипак функционише.<br>Живимо у шуми прописа. Све је више закона по глави становника.<br>Живимо у шуми прописа. Срећом, сваки други је мртво слово на папиру.<br>Живимо у шуми прописа. Сечемо грану на којој седимо!<br>Живимо у шуми прописа, па правда све теже излази на видело.<br>Живимо у шуми прописа. Ни закони џунгле не могу нам помоћи.<br>Живимо у шуми прописа. И највеће неправде имају где да се сакрију.<br>Живимо у шуми прописа. Да није закона јачег, не би се знало ни ко пије, ни ко плаћа.</p>
          <h2 id="življi" class="nazivi_ap">ЖИВЉИ СЕ ИЗ ГРОБА ВАДЕ</h2>
          <p class="ap">Потрошачка корпа је скроз уфитиљила. Живље се из гроба ваде! <br>Једна нога у старачком дому, друга у шок соби. Живље се из гроба ваде!<br>Минимална зарада једва саставља крај с крајем. Живље се из гроба ваде!<br>Мртвачка опрема је све лошија. Квалитетније се из гроба ваде.<br>Динар се преполовио. Живљи се из гроба ваде!<br>Манекенке су постале кост и кожа. Живље се из гроба ваде!<br>Сваки пети човек на планети се пресукао од глади. Живљи се из гроба ваде!<br>Преживели логораши из Другог светског рата су више личили на страшила него на људе! Живљи су се из гроба вадили!<br>Српско село је на издисају. Живља се из гроба ваде.<br>Накнада трошкова погребних услуга једва даје знаке живота. Живље се из гроба ваде.</p>
          <h2 id="život_je_avantura" class="nazivi_ap">ЖИВОТ ЈЕ АВАНТУРА</h2>
          <p class="ap">Живот је авантура. Данас те саплиће, сутра напред гура!<br>Живот је авантура. Може волу реп да ишчупа, а краде богу дане.<br>Живот је авантура. Не предаје се ни кад је једном ногом у гробу!<br>Живот је авантура. Догура до стоте, а не изгура до првог.<br>Живот је авантура. Никад не знаш докле ће да гура!<br>Живот је авантура. Ведри и облачи, а продаје маглу.<br>Живот је авантура. Буса се у груди, а једва саставља крај с крајем.<br>Живот је авантура. Откако зна за себе пише романе.<br>Живот је авантура. Купује дипломе, а хвали се да је највећа школа.<br>Живот је авантура. И кад је го к'о пиштољ, понаша се као да је пун к'о брод.</p>
          <h2 id="život_je_najveća_škola" class="nazivi_ap">ЖИВОТ ЈЕ НАЈВЕЋА ШКОЛА</h2>
          <p class="ap">Живот је највећа школа. Факултет му није ни до колена.<br>Живот је највећа школа. Учионице су му на сваком кораку.<br>Живот је највећа школа. Настава се изводи и дању и ноћу.<br>Живот је највећа школа. Никада не затвара врата.<br>Живот је највећа школа. Провера знања се врши сваки дан.<br>Живот је највећа школа. Не занима га Болоњска декларација.<br>Живот је највећа школа. Учи нас и на својим грешкама и на туђим примерима.<br>Живот је највећа школа. Даноноћно пише романе.<br>Живот је највећа школа. Дању и ноћу пише романе, а ноћу и дању бруси афоризме.<br>Живот је највећа школа, али се за њу не добија диплома.</p>
          <h2 id="život_kratko_traje" class="nazivi_ap">ЖИВОТ КРАТКО ТРАЈЕ</h2>
          <p class="ap">Живот кратко траје, а лакомислени га олако пуштају низ воду!<br>Живот кратко траје. Често не дочека ни својих пет минута.<br>Живот кратко траје. Док кажеш бритва, већ је једном ногом у гробу!<br>Живот кратко траје. Често не дочека ни да га огреје сунце.<br>Живот кратко траје, а понаша се као да ће гурати хиљаду година.<br>Живот кратко траје, а многи га немилосрдно арче.<br>Живот кратко траје. Смрт га од рођења наврће на своју воденицу!<br>Живот кратко траје, а кад год може сам себи скаче у стомак!<br>Живот брзо тече, а скакачи с Бранковог моста га олако пуштају низ воду!<br>Живот је као снег. Што дуже траје, то више копни!</p>
          <h2 id="život_piše" class="nazivi_ap">ЖИВОТ ПИШЕ РОМАНЕ</h2>
          <p class="ap">Живот пише романе, а смрт читуље!<br>Живот пише романе, а смрт опроштајне говоре!<br>Живот пише романе, а смрт породичне драме!<br>Живот пише романе, а смрт црне хронике!<br>Живот пише романе, а суживот драме!<br>Живот пише романе. И дању и ноћу је оран за рад.<br>Живот пише романе, власт прича бајке, а народ чита афоризме.<br>Живот пише романе, а бруси афоризме.<br>Живот пише романе. Као да нема паметнија посла.<br>Живот пише романе. Многи су преведени на све светске језике.</p>
          <h2 id="žuti" class="nazivi_ap">ЖУТИ ЖУТУЈУ, А ЦРВЕНИ ПУТУЈУ</h2>
          <p class="ap">Жути жутују, а црвени путују! Школски пример расне дискриминације!<br>Жути жутују, а црвени путују! И произвођачи погребне опреме морају од нечег да живе.<br>Жути жутују, а црвени путују! Остали пакују кофере.<br>Жути жутују, а црвени путују! Остали тапкају у месту.<br>Жути жутују, а црвени путују! Остали не могу да верују својим очима!<br>Жути жутују, црвени путују, а намазани свим бојама нас у црно завијају!<br>Жути жутују, црвени путују, а на изборима сви гласају.<br>Жути жутују, а црвени путују! Свет је и даље алергичан на црвену боју!<br>Жути жутују, а црвени путују! Да се зна чија мајка црну вуну преде!<br>Жути жутују, црвени путују, а зелени с природом другују.</p>
        </article>
      </section>
      <aside>
        <h2>ДАНАШЊИ ОДАБИР</h2>
        <ul>
          <li>АНТИПОСЛОВИЦА ДАНА</li>
          <li>АФОРИЗАМ ДАНА</li>
        </ul>
      </aside>         
    </main>
    <footer>
      <p>КОНТАКТ: <a class="linkovi" href="mailto:zivko.kulic@yahoo.com">zivko.kulic@yahoo.com</a></p>
    </footer>
  </body>
</html>